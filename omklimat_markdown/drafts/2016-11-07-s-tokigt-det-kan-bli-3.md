---
title: Så tokigt det kan bli
date: 2016-11-07
slug: så-tokigt-det-kan-bli
status: draft
author: Lars
categories:
  - Okategoriserade
source_url: "https://omklimat.se/?p=1064"
wp_id: 1064
---
Delar av Götaland har nu vinter med ett snötäcke- lite tidigt kan man tycka- men som vanligt har inte södra Skåne drabbats. Men det har blivit betydligt kallare än normalt med isiga nordvindar. Nattetid faller temperaturen till ett flertal minusgrader framåt i veckan. Enligt definitionen för vinter, som SMHI använder sig av blir det vinter efter 5 dagar med dygnsmedeltemperatur under 0 grader. Sedan kan man inte backa tillbaka till höst även om milda sydvästvindar tar över och ger oss ett antal plusgrader under resten av november och fram till jul. Vi har alltså vinter trots att regnet slår mot rutan och termometern närmar sig +10. Det låter inte särskilt klokt. Vad gäller definitionen för vår ska det vara 7 dygn över 0 grader och här har man dessutom en datumspärr- det kan inte bli vår förrän den 20 februari. Under de senaste åren har ofta vintern helt uteblivit i Sydsverige. Vi har helt enkelt övergått till 3 årstider. Påminner faktiskt om taktiken med backar i fotboll- hur jag nu kunde få den associationen.
