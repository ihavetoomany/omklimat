---
title: Mycket milt, men bakslagen kom som vanligt
date: 2015-04-01
slug: mycket-milt-men-bakslagen-kom-som-vanligt
status: draft
author: Lars
categories:
  - Okategoriserade
source_url: "https://omklimat.se/?p=851"
wp_id: 851
---
Så fick vi uppleva ännu en mycket mild marsmånad med en medeltemperatur på 4,7 grader- nästan 3 grader mildare än normalt, dock var förra årets mars en hel grad mildare än i år. Blött också med nästan 30 mm mer än normalt i Malmö, som uppmätte max 12,5 grader den 19:e och min -6,2 grader den 22:e. Me ett nödrop klarade  vi oss ifrån ovädret "Niklas" den sista marsdagen. Orkanvindar drabbade bland annat Tyskland och sex människor omkom.

Trots kylan de sista dagarna är naturen på tårna, många buskar skiftar i grönt och gräsmattorna, som innan lyste gula av vintergäck, är nu blåa av scilla(blåstjärna). El Nino i Stilla havet har vänt de stora havsströmmarna mot Sydamerika och därmed har väderåret 2015 goda möjligheter att bli ännu varmare än det rekordvarma året 2014. Klimatförändringen är verkligen på G.
