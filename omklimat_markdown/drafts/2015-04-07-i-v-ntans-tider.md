---
title: I väntans tider
date: 2015-04-07
slug: i-väntans-tider
status: draft
author: Lars
categories:
  - Okategoriserade
source_url: "https://omklimat.se/?p=859"
wp_id: 859
---
Påsken bjöd på en del sol, MEN vinden var kall. Som den gamla tanten sa: Nordvinden är kall varifrån den än kommer. Nu stundar andra tider- vinden svänger mot sydväst och betydligt mildare luft förs in över Sydsverige. Därmed lyfter även nattemperaturen en bit över nollan. I kanten av ett högtryck kan vi därför räkna med både goda solchanser och tvåsiffrig värme under veckans lopp. Under januari och februari kan kvicksilvret i undantagsvis krypa över 10 plusgrader, i mars är det 15 grader som gäller och nu i april 20 grader. Under senare delen av april brukar vi nästan alltid kunna glädjas åt några dagar med sommarvärme, men värmen är oftast flyktig och därmed kortvarig. Och nu är det dags för naturen att gå från svartvitt till färg. Man längtar lika mycket varje gång.
