---
title: När kommer våren?
date: 2012-02-09
slug: nar-kommer-varen
status: publish
author: Lars
categories:
  - Väder
source_url: "https://omklimat.se/nar-kommer-varen/"
wp_id: 191
---
I dag-torsdag- en bitande kall ostvind och tuffa snöbyar, främst längs syd och ostkusten av Skåne. Inget önskeläge precis om man gillar värme och sol. I morgon lägger sig de centrala delarna av högtrycket mitt över Skåne (kolla in barometern på väggen- den bör visa över 1040 hPa- annars är det läge att ställa in den). Det betyder att vindarna ger sig till i morgon och även snöbyarna. Mot veckoslutet trycker mildluften på ifrån Atlanten och Nordsjön, därmed drar sig högtrycket undan och vi kan till och med trissa upp temperaturen till över nollan dagtid i de milda, västliga tövindarna. På söndag och i början av nästa vecka osäkert vad gäller lite större snömängder. Tyvärr är också datakörningarna hoppiga- i värsta fall kan nordvindar åter skicka ner portioner med vinterkyla över Skåne. Våren kommer alltså, men kanske inte i nästa vecka.
