---
title: Värmen vill aldrig ta slut
date: 2014-11-05
slug: varmen-vill-aldrig-ta-slut
status: publish
author: Lars
categories:
  - Okategoriserade
source_url: "https://omklimat.se/varmen-vill-aldrig-ta-slut/"
wp_id: 750
---
Väderåret 2014 ser ut att gå mot ett nytt prydligt värmerekord. Vår blev det redan i början av februari, trots att SMHI satt gränsen till den 15 februari, som första godkända vårdag. Och det bara fortsatte med värmen. Sommaren anlände den 19 april-tre veckor tidigare än normalt. Och nu i början av november är det fortfarande sommar. Vi har hitills inte haft en enda frostnatt i södra Skåne!! Oktober blev 2-3 grader varmare än normalt och med flera stora regnmängder(30-40 mm den 19/10) uppmätte Malmö 88 mm mot normalt ca 60. Flera dagar letade sig kvicksilvret över 15 grader- faktiskt så sent som den 3 november! De milda syd-sydvästvindarna fortsätter att föra in varm luft ifrån södra Europa och haven kring kusterna är varmare än på många år. Vad månde bliva av den kommande vintern? Det enda man kan säga är att det finns ingen korrelation mellan värmen nu och temperaturen i vinter. Slår vindarna om mot nord så får vi ett helt annat läge.  Kall eller mild vinter står alltså fortfarande i stjärnorna. Men vi har under oktober kunnat njuta av gröna gräsmattor, mjuk och fin luft söderifrån och inte minst ljusblåa spelare på dessa gräsmattor.

[![CIMG3650](http://omklimat.se/wp-content/uploads/2014/11/CIMG3650.jpg)](http://omklimat.se/wp-content/uploads/2014/11/CIMG3650.jpg)
