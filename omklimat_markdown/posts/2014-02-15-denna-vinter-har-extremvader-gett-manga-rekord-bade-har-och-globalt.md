---
title: Denna vinter har extremväder gett många rekord både här och globalt!!!
date: 2014-02-15
slug: denna-vinter-har-extremvader-gett-manga-rekord-bade-har-och-globalt
status: publish
author: Lars
categories:
  - Okategoriserade
source_url: "https://omklimat.se/denna-vinter-har-extremvader-gett-manga-rekord-bade-har-och-globalt/"
wp_id: 647
---
Från vår egen horisont började vintern med ett flertal stormar- Simone, Hilde, Sven osv. Det som förvånar är de höga vindstyrkorna- nytt svenskt rekord i medelvind med 47 m/s i Stekenjokk och nu tar sig vindbyarna med lätthet upp i orkanstyrka- och inte så sällan över 40 m/s också. Vilket är i mesta laget. Vårt moderna samhälle är inte rustat för sådana vindstyrkor och stormen Sven var dessutom mycket uthållig och därmed blev skadorna ännu värre. Det ska bli intressant att få veta vad Sven kostade.

England nu hårt drabbat med tredje stormen på en vecka. Vindstyrkor denna gång runt 45 m/s och sydvästra England har inte fått så mycket regn på åtminstone 50 år( även 1947 mycket blött). Themsen svämmar över och hotar London, stora landarealer står under vatten. Befolkningen påstår nu att alla byar offras för att skydda städerna.

Kalifornien, som svarar för närmare hälften av USA:s produktion av frukt och grönsaker, är på väg mot den värsta torkan på 500 år, enligt experterna. Nu fastslår Obama att  växthuseffekten är orsaken och förhoppningsvis blir USA mer aktiv i kommande förhandlingar. De internationella förhandlingarna i Paris 2015 blir förmodligen sista chansen att komma till handling i klimatfrågan.

Även Kina och Australiien har drabbats av extremväder och till slut kan nämnas att den 7 november gick den tropiska orkanen Haiyan i land på Filipinerna. Troligen den värsta orkanen hitills med medelvindar runt 85 m/s och byvindar över 100 m/s. Styrkan i denna orkan imponerar och dödstalen blev troligen över 5000 människoliv.

[![original](http://omklimat.se/wp-content/uploads/2014/02/original.jpg)](http://omklimat.se/wp-content/uploads/2014/02/original.jpg)
