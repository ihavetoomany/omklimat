---
title: Lite fakta om det värsta ovädret vi har på jordklotet- den tropiska orkanen.
date: 2024-10-13
slug: lite-fakta-om-det-varsta-ovadret-vi-har-pa-jordklotet-den-tropiska-orkanen
status: publish
author: Lars
categories:
  - Okategoriserade
source_url: "https://omklimat.se/lite-fakta-om-det-varsta-ovadret-vi-har-pa-jordklotet-den-tropiska-orkanen/"
wp_id: 1707
---
**Vi har just upplevt det tropiska orkanen Milton- dess framfart över Florida i USA. Ännu så länge vet vi inte så mycket fakta. Men bara några veckor innan passerade orkanen Helena över samma område och minst 100 personer dog. Dessutom nästan allt förstört i dess väg.**
**De tropiska orkanerna på Atlanten bildas som åskväder i den tropiska zonen-ofta i Afrika. Nära ekvatorn uppträder häftiga åskväder nästan varannan dag och dessa förs västerut över Atlanten av de dominerande vindarna. Då kan det bildas ett kluster av åskmolnen och några förutsättningar måste vara på plats, nämligen ett varmt hav, minst 27 grader och dessutom lämpliga höjdvindar vid tidpunkten. Det varma havet är vi skyldiga till med alla CO2 utsläpp. Klimatförändringen ger ju ökad värme och runt 90 % av värmen upptas av haven. De senaste åren har klimatforskarna noterat allt varmare havsvatten.**
**Så glider klumpen av åskväder västerut över varmt Atlantvatten. Klumpen åskväder börjar rotera-ett lågtryck bildas och enorma mängder vattenånga underifrån ger energin.Ibland söker sig orkanerna norrut längs den amerikanska ostkusten, men de värsta orkanerna växer otroligt mycket i styrka när de glider in i Mexikanska Golfen. Havsvattnet där är ofta nära 30 grader. Det ger en extra kick till orkanen upp mot skala 4-5. De tropiska orkanerna kan var stora som Skåne, föra med sig tromber, blixtar och  ge 300-500 mm regn under kort tid. Det kan blåsa dubbel orkanstyrka och det mycket låga lufttrycket i de centrala delarna höjer tillfälligt havsnivån. Ofta är folk mest rädda för flodvågen, som kan bli mer än 5 m hög. Det enda positiva med tropiska orkaner är att de har knappt cykelfart(15-20 km/tim), så nästan alla hinner sätta sig i säkerhet innan de brakar in över kusten. Det allt varmare lufthavet, som vi är skyldiga till, ger alltså allt kraftigare tropiska orkaner, men inte med säkerhet fler. Till slut lite ekonomi: Orkanen Katrina, som dränkte New Orleans 2005 och mer än 2000 personer drunknade- kostade 870 miljarder kronor!!! Milton beräknas kosta 520 miljarder. Vår värsta storm Gudrun (2005) futtiga 6 miljarder.**
[![](http://omklimat.se/wp-content/uploads/2024/10/Skarmavbild-2024-10-11-kl.-09.39.03-1024x759.png)](http://omklimat.se/wp-content/uploads/2024/10/Skarmavbild-2024-10-11-kl.-09.39.03.png)
