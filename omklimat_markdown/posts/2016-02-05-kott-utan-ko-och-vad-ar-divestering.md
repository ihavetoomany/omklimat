---
title: "\"Kött\" utan ko och vad är divestering?"
date: 2016-02-05
slug: kott-utan-ko-och-vad-ar-divestering
status: publish
author: Lars
categories:
  - Okategoriserade
source_url: "https://omklimat.se/kott-utan-ko-och-vad-ar-divestering/"
wp_id: 1001
---
Hur går det egentligen med omställningen till det långsiktigt hållbara samhället? Ett pris på koldioxiden måste våra politiker sätta, men som vanligt fegar de. Bilen, bostaden och biffen är de tre viktiga områden, som alla måste tänka på när kommuner, industrier och vi själva gör våra val. Ett fjärde b dyker nu upp, som kanske kan lösa klimatproblemet, nämligen börsen. De tunga investerarna börjar nu tänka om. Är det vettigt att satsa pengar på dagens nersmutsande företag? Varför inte i stället vägledas av hur man vill att världen ska se ut om 20-30 år och satsa på de företag, som bygger ett långsiktigt hållbart samhälle. Det är ju dessa företag, som kommer att växa så det knakar och nu börjar de riktigt stora pengarna glida över i den riktningen. Bara ett litet exempel: Det går åt 10 gånger så mycket energi att föda upp en köttätare som en vegeterian. Ett flertal företag- särskilt i USA- kan snart tillverka ”kött” av baljväxter, som smakar lika gott. En vegetarisk hamburgare blir alltså lika god som den med kött. Dessutom innehåller den inte kolesterol, hormoner och antibiotika, men lika mycket protein. Dessa företag kommer säkerligen att växa i framtiden. Olje- kolföretagen har redan nu en vikande marknad och sämre blir det. Vattenfall har enorma svårigheter att hitta en köpare till sina tyska kolgruvor och borde egentligen bara lägga ner dem. Allt fler institutioner- senast Stockholms universitet- divesterar. Det är motsatsen till investera- det handlar om att sälja av aktier, fonder eller andra investeringar som är oetiska eller moraliskt tvivelaktiga. Investeringar i fossil energi är både en risk för investerarna och planeten.

[![644x429(ByMaxScale_TopLeft_Transparent_True_True_Undefined)](http://omklimat.se/wp-content/uploads/2016/02/644x429ByMaxScale_TopLeft_Transparent_True_True_Undefined.jpg)](http://omklimat.se/wp-content/uploads/2016/02/644x429ByMaxScale_TopLeft_Transparent_True_True_Undefined.jpg)
