---
title: Sommarens skyfall har börjat
date: 2016-06-18
slug: sommarens-skyfall-har-borjat
status: publish
author: Lars
categories:
  - Okategoriserade
source_url: "https://omklimat.se/sommarens-skyfall-har-borjat/"
wp_id: 1027
---
När vi nu kommit in en bit på sommaren och vi fått känna på högsommarvärme, så är det inte långt till skyfallen heller, när vädret slår om. Skyfall definieras som minst 50 mm på en timme eller minst 1 mm på en minut. Det är störtregn under en kort period- ofta bara några timmar. Bjuv fick för några dagar sedan kraftiga åskskurar( troligen mer än 50 mm) och i dag Visby nära 70 mm. Alla i Malmö minns den 31 augusti 2014 då åskskurar gav 107 mm och fyllde de flesta källarna i staden med vatten. Men vi har ju dagvattenledningar, som ska klara alla regn? De flesta ledningar är gamla och dimensionerade att klara 20-30 mm(= ett tioårsregn), som förr inträffade just bara någon gång på 10 år. Men nu i en allt varmare värld blir åskmolnen betydligt mer häftiga och lokalt kan man lätt nå över 100 mm på några timmar. Ett tioårsregn riskerar man att få varje gång åskan drar förbi. Att bygga nya ledningar är en jättedyr affär, så många stora städer planerar i stället att låta vattnet fylla gatorna och rinna ut i dammar eller svackor i parkerna. Så alla källare i husen drabbas säkert ännu mer i framtiden.

[![Bild 39](http://omklimat.se/wp-content/uploads/2016/06/Bild-39.png)](http://omklimat.se/wp-content/uploads/2016/06/Bild-39.png)
