---
title: Trög omställning till fossilfritt.
date: 2021-04-14
slug: trog-omstallning-till-fossilfritt
status: publish
author: Lars
categories:
  - Okategoriserade
source_url: "https://omklimat.se/trog-omstallning-till-fossilfritt/"
wp_id: 1370
---
Hur går det med att växla över till ett fossilfritt samhälle? Sverige har ju beslutat att nå 0-utsläpp år 2045. Tyvärr inte särskilt bra. Vårbudgeten 2021 verkar inte heller ge någon ljusning. Men är det inte nödvändigt med en snabb utfasning av fossila bränslen och att alla tar problemet på största allvar. Jo, det är nödvändigt, men de politiska partierna tjafsar bara om vem som är bäst att mota bort flyktingar från landet. SD påstår att de skjutgalna kriminella kommer utifrån och målar upp en helsvart bild av flyktingarnas insats i Sverige. Dock märker nog många att sjukvården knappast kunde klara sig utan all invandring. M och KD följer SD i spåren nästan enbart för röstfisket. Det händer dock viktigare saker. Klimatforskarna kommer nu med alarmerande rapporter om att metanutsläppen ökar rejält.  Metan är en långt aggressivare gas för uppvärmningen än koldioxid. Planeten har enorma områden nära Arktis med ständigt frusen mark, som nu tinar i en allt större hastighet. Då strömmar stora mängder metangas ut i atmosfären. Samtidigt ökar utsläppen av koldioxid hela tiden- nu nytt rekord med 420 ppm i lufthavet. Vi närmar oss  nivåer, som fanns för 15 miljoner år sedan. Då var det 3-4 grader varmare och havsnivån 20 m högre. Vid 3 m högre skulle hela Falsterbonäset dränkas. Forskningen visar att världen nu snabbt rör sig mot förändringar i klimatsystemet som saknar motstycke i människans historia. Metanutsläppen ger ”berusade” skogar i Sibirien- marken tinar upp och träden lutar betänkligt. Vår generation skulle kunna stoppa utsläppen vid 2 graders uppvärmning, men är tyvärr så berusade av dagens alla bekvämligheter att ingenting görs. Skjutningar, invandringen och pandemin är det enda som folk bryr sig om. Dock blir en planet med allt mindre skog/natur och alltfler köttätande människor en utmärkt grogrund för nya virus och pandemier.

[![](http://omklimat.se/wp-content/uploads/2021/04/Skärmavbild-2021-04-13-kl.-09.28.21.jpeg)](http://omklimat.se/wp-content/uploads/2021/04/Skärmavbild-2021-04-13-kl.-09.28.21.jpeg)
