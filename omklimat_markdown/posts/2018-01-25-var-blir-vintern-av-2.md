---
title: Var blir vintern av?
date: 2018-01-25
slug: var-blir-vintern-av-2
status: publish
author: Lars
categories:
  - Okategoriserade
source_url: "https://omklimat.se/var-blir-vintern-av-2/"
wp_id: 1185
---
Normalt ska vintern komma till Malmö den 7 januari-alltså alldeles i början av månaden, men den verkar dröja. Ibland får södra Skåne ingen vinter alls, eftersom kriteriet är 5 dygn med minusgrader. Så nu har vi höst och kvicksilvret pekar upp mot 7-8 plusgrader- mycket milt för årstiden. Snödroppar och även vintergäck blommar i parkerna. Ett flertal flyttfåglar dröjer kvar i Skåne, eftersom gräset är grönt och marken mjuk. Den första vågen av flyttfåglar söderifrån- starar,tofsvipor och lärkor- är nog inte långt borta. För att höst ska övergå i vår krävs 7 dygn med plusgrader. Det blir det säkert nu i slutet av januari, men SMHI har också bestämt att våren inte kan komma tidigare än den 15 februari. Vintern har under de senaste 10-20 åren haft stora problem att nå ner över även södra Skåne och så blir det troligen även i år. Klimatförändringen är ett faktum. Vi skåningar lär i framtiden få engelska vintrar och franska somrar.

[![IMG_3254](http://omklimat.se/wp-content/uploads/2018/01/IMG_3254.jpg)](http://omklimat.se/wp-content/uploads/2018/01/IMG_3254.jpg)
