---
title: Rekordtidig lövsprickning!
date: 2014-04-27
slug: rekordtidig-lovsprickning
status: publish
author: Lars
categories:
  - Okategoriserade
source_url: "https://omklimat.se/rekordtidig-lovsprickning/"
wp_id: 672
---
Redan den 19 april kom sommaren till västra Skåne och Malmö. Normalt ska sommaren komma den 8 maj, så det är cirka tre veckor för tidigt. Även lövsprickningen är rekordtidig- den tidigaste på åtminstone 50 år. Påsken blev- som alla märkte- solig och varm med sommartemperaturer över 20 grader. När jag jobbade på SMHI, brukade jag kolla in när vi sprängde 20-gradersvallen på våren och nästan alltid var det någon gång 20-30 april. Oftast kommer sommarvärmen med ostvindar och är mycket flyktig. Den trycks snabbt undan av betydligt svalare vindar från Atlanten, men i år är det inte riktigt så. Nu radar vi upp ett stort antal sommardagar innan april tagit slut. Magnolian har blommat i mer än en vecka, rapsfälten är helt gula och björkarna gröna. Vad månde bliva av sköna maj?

[![IMG_2710](http://omklimat.se/wp-content/uploads/2014/04/IMG_2710.jpg)](http://omklimat.se/wp-content/uploads/2014/04/IMG_2710.jpg)
