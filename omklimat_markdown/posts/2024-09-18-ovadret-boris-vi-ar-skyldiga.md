---
title: Ovädret Boris- vi är skyldiga
date: 2024-09-18
slug: ovadret-boris-vi-ar-skyldiga
status: publish
author: Lars
categories:
  - Okategoriserade
source_url: "https://omklimat.se/ovadret-boris-vi-ar-skyldiga/"
wp_id: 1697
---
**Så kan vi denna sommar räkna in ännu ett fruktansvärt oväder med extrema skyfall. Regnmängderna blev osannolikt stora- nära 500 mm- och stora områden i Central-och Östeuropa drabbades. Inga försäkringsbolag klarar av att betala ersättningar. Ovädret kallades Boris och har nu i mitten av september ännu inte slutat. Varför blev Boris så intensiv och drabbade så stora områden? Man kanske börjar förstå att vi själva är orsaken- våra ständigt ökande utsläpp av CO2 är förstås orsaken. Klimatförändringen trissar upp värmen i lufthavet till nivåer, som vi i modern tid inte upplevt. Högst 1,5-2 grader varmare säger ju Parisavtalet. Leta upp den klimatforskare som tror på något, som vi redan passerat. Ja, regeringen nämner till och med lösningar, som att suga upp Co2 från lufthavet och gömma i tidigare oljefickor i berggrunden. Lika osannolikt som att lösa elkrisen med ett antal kärnkraftverk på kort tid. Inför den nya budgeten nu i september ska man tydligen dribbla med gamla utsläppsrätter och på så sätt klara EU-målet 2030, men inte vårt eget mål som är lag. Det skippar man. Sanningen är att vår regering totalt har misslyckats med att stoppa utsläppen i tid. En av bromsklossarna är förstås Åkessons gäng. Svenskarna börjar förstå detta och därmed växer Miljöpartiet i senare mätningar. Ett parti som sätter klimat/miljö i främsta rummet, precis som medmänsklighet. Visst är det väl viktigare att hjälpa de som flyr från krig och svält än att stoppa all invandring och bara gynna de rikaste i samhället.**
**PS När jag jobbade på SMHI fick vi ett år som julklapp ett diplom på 1 ton CO2!!! Det hade ledningen köpt upp till alla medarbetare.**
[![](http://omklimat.se/wp-content/uploads/2024/09/Skarmavbild-2024-09-18-kl.-17.05.29-2.png)](http://omklimat.se/wp-content/uploads/2024/09/Skarmavbild-2024-09-18-kl.-17.05.29-2.png)
