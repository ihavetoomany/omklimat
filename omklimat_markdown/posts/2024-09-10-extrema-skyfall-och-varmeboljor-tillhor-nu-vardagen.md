---
title: Extrema skyfall och värmeböljor tillhör nu vardagen.
date: 2024-09-10
slug: extrema-skyfall-och-varmeboljor-tillhor-nu-vardagen
status: publish
author: Lars
categories:
  - Okategoriserade
source_url: "https://omklimat.se/extrema-skyfall-och-varmeboljor-tillhor-nu-vardagen/"
wp_id: 1694
---
**Denna sommar har vi svenskar fått uppleva klimatförändringen på nära håll. Först förstörde skyfallen större områden än vanligt i landet och regnen som då kom innehöll stora mängder vatten- inte  ovanligt med regnmängder över 100 mm på kort tid. Kommunerna försöker anpassa sig, men ledningsnätet är i de flesta fall byggt att ta emot 10-årsregn  och inte 100-årsregn. Det allt varmare klimatet ger också så häftiga värmeböljor att skolor behöver stängas och alla värmerekorden för september rök all världens väg. Så måste kommunerna börja tänka på kylaggregat och snart har vi samma situation , som i Sydeuropa med regler i offentliga byggnader på kylaggregat. Europa har nästan allltid värmts upp på samma sätt av solen i början av sommaren. Ett bastant högtryck bildas ofta i södra delen av kontinenten, som försöker ta sig norrut. Vi här i norr har en ständig ström av lågtryck västerifrån, men däremellan högtrycksryggar. En av dessa h-ryggar blir som nu i slutet av sommaren, så mäktig att den kan hålla emot regnen från Nordsjön och trycka dem norrut i stället. Den stekhätta luften från Medelhavet söker sig då norrut. Att få in en kraftig värmebölja i september med temp. över 30 grader är mycket ovanligt, men det blir säkert många fler i framtiden. Den 9 september bröt dock regnen blockeringen och blixt/dunder kunde ge kraftiga skyfall följt av svalt eller normalt septemberväder.  Så länge vi bara ökar utsläppen- och det gör vi ganska säkert med denna regering- så blir klimatförändringen ett allt större problem. Samhället kan inte hela tiden anpassa sig efter verkligheten. Sorgligt nog vet de flesta svenskar att Parisavtalet för länge sedan är helt överspelat- vi närmar oss 3 grader varmare. Det är väl bara Vattenfall, som i sin reklam siktar mot att klara 1,5 gradersmålet. Men där har de väl bara tankarna på att staten ska betala all kärnkraft för dem. Tala om ensidiga subventioner till ett kraftslag, som dessutom ligger långt i fjärran. Att fixa ledningar nu till havsbaserad vindkraft är inte alls aktuellt.**
**PS Samma vecka som rekordhöga temperaturer uppmättes i Sverige presenterade regeringen nyheten om avskaffad flygskatt. Flyget, som är ”Svarte-Petter” vad gäller Co2-utsläpp, betalar inte en krona för denna nedsmutsning av lufthavet och har aldrig gjort det.**
[![](http://omklimat.se/wp-content/uploads/2024/09/Skarmavbild-2019-01-29-kl.-08.32.22-300x162.png)](http://omklimat.se/wp-content/uploads/2024/09/Skarmavbild-2019-01-29-kl.-08.32.22.png)
