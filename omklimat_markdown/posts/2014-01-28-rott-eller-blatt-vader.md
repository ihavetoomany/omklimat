---
title: Rött eller blått väder
date: 2014-01-28
slug: rott-eller-blatt-vader
status: publish
author: Lars
categories:
  - Okategoriserade
source_url: "https://omklimat.se/rott-eller-blatt-vader/"
wp_id: 616
---
Efter gårdagens snöfall är även Malmö klätt i vitt och temperaturen håller sig envist på minussidan. Att vara meteorolog till yrket betydde åtminstone förr en färg för varje väder. Regnet blev grönt, dimman gul, kall luftmassa blått och varmluft rött. På väderkartan denna vecka kämpar nu ett kallt högtryck i västra Ryssland mot angrepp av mildare luft ifrån Atlanten. Eller med andra ord kung Bore mot gumman Tö, som med sin kvast försöker sopa in mild atlantluft över Sydsverige. Under de närmaste dagarna fortsatt tidvis snöfall och kallt, men från veckoslutet kommer töluften allt närmare och det kan bli fråga om blötsnö, snöblask eller slud och röda temperaturer.

[![IMG_2279](http://omklimat.se/wp-content/uploads/2014/01/IMG_2279.jpg)](http://omklimat.se/wp-content/uploads/2014/01/IMG_2279.jpg)
