---
title: Som lök på laxen äkta brittsommar
date: 2018-10-20
slug: som-lok-pa-laxen-akta-brittsommar
status: publish
author: Lars
categories:
  - Okategoriserade
source_url: "https://omklimat.se/som-lok-pa-laxen-akta-brittsommar/"
wp_id: 1241
---
Efter den mest extrema sommar vi upplevt kom alltså även en dryg vecka(v41) med äkta brittsommarväder. Maxtemperaturen klättrade lätt över 20° flertalet dagar och solen dominerade med hjälp av en högtrycksrygg. Dessutom mest svaga sunnanvindar. Kan det bli bättre? Kärt barn har många namn- hos oss är det brittsommar, som gäller. I till exempel Norge och Danmark lånar man in det anglosaxiska uttrycket indiansommar. Tyskarna kallar perioden Altweibersommer. En legend berättar att den heliga Birgitta tyckte att vi hade så kallt och bistert  klimat här i Norden, att hon bad för oss. Herren ska då ha svarat med att kring den heliga Birgittas dag ge oss några extra sommardagar.

[![](http://omklimat.se/wp-content/uploads/2018/10/altweibersommer_080729_1307.jpg)](http://omklimat.se/wp-content/uploads/2018/10/altweibersommer_080729_1307.jpg)
