---
title: Våren avslutades med högsommarvärme
date: 2016-06-01
slug: varen-avslutades-med-hogsommarvarme
status: publish
author: Lars
categories:
  - Okategoriserade
source_url: "https://omklimat.se/varen-avslutades-med-hogsommarvarme/"
wp_id: 1023
---
Våren 2016 blev i Malmö 2 grader varmare än normalt och ganska torr. Särskilt maj månad utmärkte sig med 3 grader varmare än normalt och torkan var ett problem. Vi njöt av 3 perioder i maj med runt 25 grader i skuggan och under månadens sista dagar gav högtrycket både passerande åskväder och tryckande värme. Vattnet längs syd-och västkusten värmdes då upp till 18-20 grader, så många med mig tog årets första bad. Under maj har torra ostvindar hela tiden fört in sommarvärme från Baltikum och de fuktiga sydväst/västvindarna har nästan helt uteblivit. Sköna maj välkommen!!  Men när värmen rullar på så länge kan man misstänka en omläggning till svalare och ostadigare väder när vi närmar oss midsommar. Risken är i varje fall större än 50%, men inget är hugget i sten, så vi fortsätter att gilla läget.

[![IMG_5791 (1)](http://omklimat.se/wp-content/uploads/2016/06/IMG_5791-1.jpeg)](http://omklimat.se/wp-content/uploads/2016/06/IMG_5791-1.jpeg)
