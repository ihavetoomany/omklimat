---
title: Kärnkraft och kärnvapen är tyvärr tvillingar!!
date: 2022-08-04
slug: karnkraft-och-karnvapen-ar-tyvarr-tvillingar
status: publish
author: Lars
categories:
  - Okategoriserade
source_url: "https://omklimat.se/karnkraft-och-karnvapen-ar-tyvarr-tvillingar/"
wp_id: 1431
---
Varför har moderaterna egentligen fastnat för kärnkraft?? De brunblå ska tydligen ha det som huvudlinje vad gäller klimat och miljö, trots att energin från kärnkraften inte på något sätt löser  omställningen till ett långsiktigt hållbart samhälle. IPCC säger nu att om tre år passerar vi 1,5° varmare värld och även om vi ställer om i rekordfart med utsläppen, så passerar vi om 8 år. Chansen att hålla lufthavet under 2° varmare är nu också nästan förbi. Vi släpper ju ut för fullt fortfarande och öppnar nu nya kolgruvor för att ta oss igenom vintern, som blir en jätteprövning för EU. Så fantiserar moderaterna om små gulliga kärnkraftverk. Ingen vet om de fungerar, ingen kommun vill säkert ha sådana och innan något har hänt på den fronten har tiden tickat 15-20 år. Dessutom blir energin därifrån dubbelt så dyr. Trots allt är kärnkraft och kärnvapen **tvillingar**. Vem vill bo granne med ett sådant, gulligt kärnkraftverk? Det måste vara 100 gånger värre än att se några vindsnurror ute på havet, som stör utsikten.Sossarnas miljöminister Strandhäll är tyvärr inte mycket bättre påläst. Hon talar fortfarande om att vi siktar på 1,5°, trots att alla  seriösa klimatforskare har gett upp. Nu talas alltmer om anpassning till en allt varmare värld- att skydda oss och våra barn/barnbarn för vad som ska hända i framtiden. Se på Sydeuropa denna sommar och somrarna innan, inte minst 2018. Jag skrattade gott, när jag läste artikeln i dagens(4 aug.) SDS av moderaten Kristersson. Till vintern kan det bli kallt och vindstilla i Skåne. Hoppsan!! Nu har ju de moderata kommunerna hela tiden försökt stoppa vindkraftparker i södra Sverige. Men då blåser det ju säkert för fullt i norr. Men blotta tanken att det skulle vara kallt och vindstilla i Skåne med alla vinterstormarna vi har. Man får lära nytt hela tiden.
