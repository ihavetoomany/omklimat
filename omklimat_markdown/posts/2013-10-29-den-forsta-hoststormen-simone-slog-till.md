---
title: Den första höststormen Simone slog till
date: 2013-10-29
slug: den-forsta-hoststormen-simone-slog-till
status: publish
author: Lars
categories:
  - Väder
source_url: "https://omklimat.se/den-forsta-hoststormen-simone-slog-till/"
wp_id: 451
---
Så fick vi den första höststormen den 28 efter en lång och varm period under nästan hela oktober månad. Kvicksilvret har ett flertal dagar närmat sig 18 grader, vilket är lite av rekord för slutet av oktober. Samtidigt har Norrland haft kyla och snö. En skarp temperaturgradient mellan norr och söder brukar kunna gynna häftiga lågtrycksutvecklingar. Simon eller Simone  drog åt nordost över Nordsjön och lågtryckets centrum gick in över landet ganska nära Göteborg. De kraftigaste vindarna brukar man alltid ha 10-30 mil söder om virvelns centrum och Sydsverige blev hårt drabbat under ett antal timmar kvällen den 28. Imponerande vindhastigheter uppmättes- i Danmark troligen nytt rekord med 54,5 m/s i byarna, hos oss hade Hallands Väderö mest med 42 m/s, men på Bron 44. Många platser rapporterade alltså orkanbyvindar och därmed skador på hus, omkullvräkta träd och strömlöst för upp till 70.000 hushåll. Samtidigt fixade MFF till guldet i Borås, som tack och lov inte fick de kraftigaste vindarna, men regnet vräkte ner i stället.[![](http://omklimat.se/wp-content/uploads/2013/10/Bild-44.png "Bild 44")](http://omklimat.se/wp-content/uploads/2013/10/Bild-44.png)[![](http://omklimat.se/wp-content/uploads/2013/10/Bild-50.png "Bild 50")](http://omklimat.se/wp-content/uploads/2013/10/Bild-50.png)
