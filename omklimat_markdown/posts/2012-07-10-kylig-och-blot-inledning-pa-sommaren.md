---
title: Kylig och blöt inledning på sommaren
date: 2012-07-10
slug: kylig-och-blot-inledning-pa-sommaren
status: publish
author: Lars
categories:
  - Väder
source_url: "https://omklimat.se/kylig-och-blot-inledning-pa-sommaren/"
wp_id: 313
---
När nu nästan halva sommaren har gått kan vi konstatera att den ännu inte visat någon värme att tala om, utan i stället en hel del regn och skurar. Endast flyktiga högtrycksryggar har höjt temperaturen upp mot 25 grader och juni månad blev runt en grad kallare än normalt. Dock är de första 10 dagarna i juli varmare än normalt. Under de senaste 20 åren har vi i Skåne fått drygt 1 grad varmare vad gäller medeltemperaturerna, men två månade hänger inte med med- nämligen just juni och även oktober. Dessa månader har bara höjt sina medeltemperaturer några tiondelar, medan januari och februari är upp mot 2 grader varmare än normalt. Även juli, augusti och september har stora värmeöverskott. Så visst går vi mot varmare tider och även blötare. När det regnar är det ofta skyfall och bara på några timmar kan regnmängderna nå över 100 mm. Så var det verkligen inte för 30-40 år sedan. Varmare luft kan innehålla mer vattenånga och därmed mer energi när skurarna bildas.[![](http://omklimat.se/wp-content/uploads/2012/07/2793-300x169.jpg "2793")](http://omklimat.se/wp-content/uploads/2012/07/2793.jpg)
