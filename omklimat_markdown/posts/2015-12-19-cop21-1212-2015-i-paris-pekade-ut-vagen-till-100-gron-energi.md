---
title: COP21 (12/12 2015) i Paris pekade ut vägen till 100% grön energi
date: 2015-12-19
slug: cop21-1212-2015-i-paris-pekade-ut-vagen-till-100-gron-energi
status: publish
author: Lars
categories:
  - Okategoriserade
source_url: "https://omklimat.se/cop21-1212-2015-i-paris-pekade-ut-vagen-till-100-gron-energi/"
wp_id: 975
---
Först av allt- vilken framgång COP 21 i Paris blev. Och vår miljöminister Åsa Romson bidrog starkt till det positiva resultatet. Inte mycket fanns om detta i media. Åsa Romson och miljöpartiet är ständigt nedskrivna. Klimatmötet i Paris pekar alltså ut vägen- både kortsiktigt och långsiktigt- till 100% grön energi. De flesta företag/kommuner har redan begripit detta och satsar mot det långsiktigt hållbara samhället. Dock måste politikerna nu i alla länder verkligen driva en tuff politik, för att ändra vägen vi ska vandra. Inte säkert att de vågar. Välfärden kommer säkert att naggas i kanten. Vad gäller transporter med bil och flyg måste flera impopulära beslut tas, dessutom kan vi svenskar inte fortsätta att äta 1,5 kg kött i veckan. Det hade varit ännu bättre om klimatmötet i Paris fastställt en global koldioxidskatt, som genererat pengar till den gröna fonden. Den fond, som ska höja levnadsstandarden i u-länderna, helst med hjälp av gröna investeringar. Klimatet tål absolut inte att mer kol/olja tas upp från jordens inre. Att vända utsläppskurvan tidigast 2020, som avtalet säger, är kanske i senaste laget.

[![Bild 57](http://omklimat.se/wp-content/uploads/2015/12/Bild-57.png)](http://omklimat.se/wp-content/uploads/2015/12/Bild-57.png)
