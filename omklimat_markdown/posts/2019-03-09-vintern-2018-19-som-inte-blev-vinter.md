---
title: Vintern 2018/19 som inte blev vinter
date: 2019-03-09
slug: vintern-2018-19-som-inte-blev-vinter
status: publish
author: Lars
categories:
  - Okategoriserade
source_url: "https://omklimat.se/vintern-2018-19-som-inte-blev-vinter/"
wp_id: 1275
---
Så har vi facit för även vintern 2018-2019. Vi har ju vant oss vid att december- nu i dessa klimatförändringstider- är en höstmånad. Så också denna gång med en medeltemperatur i Malmö på 3,9° mot normalt 1,3°. Snö till jul är alltmer en önskedröm. I början av januari slog stormen Alfrida till och ett flertal badhytter gled med höga vågors hjälp ut i havet i Skanör. Även den nya, fina ”Sten brygga”  i Skanörs hamn- invigd i maj- och nu helt förstörd av vågorna. Så fortsatte den milda vädertrenden även resten av månaden med enbart några kalla dygn. Medeltemperaturen blev 1,7° mot normalt -0,8°. Snödropparna började blomma redan vid juletid och i mitten av januari var det dags för vintergäcken. Så avslutades ickevintern med en rekordmild februari, 4,2° mot normalt -0,7°. SMHI hade som vanligt numera stora problem med sina definitioner för vinter. Det blev aldrig 5 dygn under 0°, så hösten bara fortsatte. Enligt ett tillägg 2007 så kan det inte bli vår förrän den 15 februari, så t.o. m den 14:e var det höst och så kom våren dagen efter, rekordtidigt. Ickevintern blev nästan 3,5° mildare än normalt och 60 mm blötare. Den blev kusligt lik framtidens vintrar och vad ska man säga om sommaren 2018- den varmaste och torraste någonsin- också den kusligt lik framtiden. **Och vår moderna livsstil bara fortsätter. Klimatförändringen borde genomsyra alla beslut regeringen tar, men så är det tyvärr inte. Politikerna är kortsiktiga och rädda för att bli bortröstade.**
[![](http://omklimat.se/wp-content/uploads/2019/03/14-svyle-1090885319741d30f88.jpg)](http://omklimat.se/wp-content/uploads/2019/03/14-svyle-1090885319741d30f88.jpg)
