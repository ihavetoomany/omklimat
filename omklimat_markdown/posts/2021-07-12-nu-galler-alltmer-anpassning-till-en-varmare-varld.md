---
title: Nu gäller alltmer anpassning till en varmare värld.
date: 2021-07-12
slug: nu-galler-alltmer-anpassning-till-en-varmare-varld
status: publish
author: Lars
categories:
  - Okategoriserade
source_url: "https://omklimat.se/nu-galler-alltmer-anpassning-till-en-varmare-varld/"
wp_id: 1378
---
Nu ska EU bestämma hur utsläppen av CO2 ska minska med 55% till år 2030 jämfört med 1990 års nivå. Det blir ingen lätt sak att göra. Tyvärr är politikerna hopplöst efter verkligheten. Att tro på 1,5 graders målet är bara dumt. Vi är där i stort redan nu och utsläppen bara fortsätter. CO2- molekylen stannar ju i lufthavet i flera hundra år, så nu gäller alltmer anpassning till en allt varmare värld. I år har verkligen värmeböljorna blivit fler och allt hetare med temperaturer långt över 40 grader, även på nordligare breddgrader. De följs av utbredda och svårsläckta skogsbränder, som nu härjar både i Sibirien och Nordamerika. Så har vi dessutom allt vassare extremväder. Åskmolnen får ju energin från vattenånga. Ju varmare det är, desto större mängder vattenånga kan luften innehålla, innan det smäller. Åskmolnet bjuder numera både på intensiva blixtar och tromber. Hagel stora som pingisbollar och extrema vattenmängder- i Tranås 165 mm på 4 timmar. Det låter helt overkligt! Dagens regnmätare blir fulla vid 40 mm, så mitt i åskan och spöregnet måste man tömma.

[![](http://omklimat.se/wp-content/uploads/2021/07/Riesenhagel.jpeg)](http://omklimat.se/wp-content/uploads/2021/07/Riesenhagel.jpeg)
