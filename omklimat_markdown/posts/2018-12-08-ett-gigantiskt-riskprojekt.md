---
title: Ett gigantiskt riskprojekt!!
date: 2018-12-08
slug: ett-gigantiskt-riskprojekt
status: publish
author: Lars
categories:
  - Okategoriserade
source_url: "https://omklimat.se/ett-gigantiskt-riskprojekt/"
wp_id: 1254
---
Fossila energin kommer att upphäva en eller två istider. Vi människor har nu blivit en geologisk kraft, som ändrar naturens och klotets framtid. Klimatförändringen är ett faktum och vi står stumma och undrande. Tragedin idag är den bristande insikten av tragedin.Vår moderna livsstil ändrar vi inte på i första taget. Det som händer är långt borta och att det blir varmare är bara skönt! Så resonerar flertalet svenskar och ser en löneökning i plånboken, som mycket viktigare. Bilen, flyget, köttbiten och stort och varmt hus vill vi inte tumma på. Vi röstar bara på partier, som lovar bättre välfärd, oftast i pengar räknat. Klimat och miljö får sköta sig själv - dock inte så trevligt med den extremt långa värmeböljan i somras. Den kommer nog inte igen i första taget, eller..?.. Inte heller så roligt med torkan/vattenbristen och de utbredda skogsbränderna. Troligen bara tillfälligheter, eller.?... Klimatforskarna har nog inte klart för sig, eller.?.... Det har ju faktiskt blivit precis som klimatforskarna sade för 30 år sedan! Fler och värre extremväder, allt varmare, haven stiger, smutsigare luft och vatten osv. Dessutom i en allt snabbare takt, ju mer koldioxid vi släpper ut i lufthavet. Koldioxidmolekylen stannar kvar i atmosfären i flera hundra år. Det blir alltså inte linjärt varmare utan exponentiellt och det kanske inte dröjer alltför länge innan tröskeleffekterna inträder. Då tar klotet hand om uppvärmningen själv och vi människor kan ingenting göra längre. Ett gigantiskt riskprojekt med andra ord, som vi människor har satt igång. Och tragedin är idag den uteblivna insikten om tragedin hos det stora flertalet.

[![](http://omklimat.se/wp-content/uploads/2018/12/Skärmavbild-2018-08-11-kl.-13.19.30-2.png)](http://omklimat.se/wp-content/uploads/2018/12/Skärmavbild-2018-08-11-kl.-13.19.30-2.png)
