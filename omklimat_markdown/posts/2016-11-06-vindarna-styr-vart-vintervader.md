---
title: Vindarna styr vårt vinterväder
date: 2016-11-06
slug: vindarna-styr-vart-vintervader
status: publish
author: Lars
categories:
  - Okategoriserade
source_url: "https://omklimat.se/vindarna-styr-vart-vintervader/"
wp_id: 1059
---
I oktober parkerade ett högtryck över norra Sverige och gav där nytt rekord i lufttryck på 1050,7 hPa. Lågtrycken drog på sydliga banor in över Centraleuropa och försökte ta sig in över Sydsverige med sina regn, Högtrycket höll dock emot och resultatet blev en dominans av ostliga vindar. Det blev för Skånes del solfattigt, faktiskt för första gången i år lite kallare än normalt och mest regn i östra Skåne - i Kristianstad nytt regnrekord med 144 mm. Första nattfrosten så sent som den 26 oktober i Malmö!!! Varifrån vindarna blåser är helt avgörande för vårt vinterväder. Ryssvindarna har dominerat under hösten och lågtrycken på Atlanten, som skulle kunna blåsa in mild luft, har varit och är fortfarande mycket svaga. Vid denna tiden brukar kraftfulla lågtryck styra upp mot Norska havet och ge blåsigt, milt med passerande regn över Sydsverige. Några väderinstitut- dock inte SMHI- flaggar för en kall vinter med Putin-vindar, men den superdator, som räknar fram vädret åt alla länder, kan bara "se 10 dygn framåt" med minskad trovärdighet mot slutet. Så då tittar man på andra faktorer och osäkerheten blir då för stor, mera som en gissning. Snön har kommit tidigt till delar av Sydsverige och en Mårtensknäpp även i södra Skåne är högst trolig, men sedan kan mycket väl de milda sydvästvindarna med regn och plussgrader bita sig fast i Sydsverige. Djupet och kraften på lågtrycken i väster är alltså helt avgörande för vårt vinterväder. Den som lever får se. Kartan visar när den första snön kommer normalt.

[![normaldatum-forsta-snon-jpg](http://omklimat.se/wp-content/uploads/2016/11/normaldatum-forsta-snon-jpg.jpeg)](http://omklimat.se/wp-content/uploads/2016/11/normaldatum-forsta-snon-jpg.jpeg)
