---
title: Stor risk Luciastorm
date: 2014-12-11
slug: stor-risk-luciastorm
status: publish
author: Lars
categories:
  - Okategoriserade
source_url: "https://omklimat.se/stor-risk-luciastorm/"
wp_id: 763
---
Nu har de atlantiska lågtrycken tagit över och styr nu vårt väder fram till julhelgen. De vinterkalla nordvindarna är långt borta och därmed får vi troligen den julafton vi förtjänar. Tomten pulsar fram mellan vattenpölarna. Nu när långprognosen är avklarad, ser vi bara något dygn framåt och det kan hända mycket under fredagen. Luciaglittret, juldekorationerna och även julgranarna kan få ett lyft. Ett ettrigt lågtryck tar en bana över Danmark åt nordost och de kraftigaste vindarna ser ut att drabba Skåne. Frampå fredagkvällen( kl 21-24) når sydväst/västvinden sitt max. och det blir troligen stormvindar längs kusten och in över land stormbyar. Mycket milt hela tiden med 6-7 plusgrader i södra Skåne och skapligt med regn. Utvecklingen måste följas noga- banan på lågtrycket är något osäker och även hur kraftigt det blir. Viss risk finns för orkanbyar.

[![Bild 48](http://omklimat.se/wp-content/uploads/2014/12/Bild-48.png)](http://omklimat.se/wp-content/uploads/2014/12/Bild-48.png)
