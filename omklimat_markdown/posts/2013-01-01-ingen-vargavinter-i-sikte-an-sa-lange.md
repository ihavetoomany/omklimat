---
title: Ingen vargavinter i sikte- än så länge
date: 2013-01-01
slug: ingen-vargavinter-i-sikte-an-sa-lange
status: publish
author: Lars
categories:
  - Väder
source_url: "https://omklimat.se/ingen-vargavinter-i-sikte-an-sa-lange/"
wp_id: 378
---
December började kallt med mycket snö. Upplagt för dagstidningarna att prata om vargavinter och till och med några några meteorologer skrev artiklar om att vintern pekade åt det kalla och snörika hållet. Mot bättre vetande naturligtvis. NAO-index är ett mått på hur kraftfulla lågtrycken på Atlanten är. Detta index började negativt(=svaga lågtryck) i december, men ganska snabbt slog index om till positivt-därmed angrepp av kraftfulla lågtryck med stora portioner mildluft och både julhelgen och nyåret regnade bort. Vädret gjorde med andra ord ett lappkast och det milda väderspåret med blåst, regn och plusgrader ser nu ut att fortsätta en bit in i januari- till den 10:e ingen förändring i Skåne enligt datakörningarna. Detta index kan emellertid ändra sig ett flertal gånger under vinterperioden, så en vettig gissning  är att milda, regniga perioder avlöses av kalla med snö under resten av vintern. Under en normal Skånevinter överväger dock de milda sydvästvindarna med regn och plusgrader. December i Malmö blev 1,3° kallare än normalt och nederbörd 67 mm mot normalt 58. På bilden kan man se hur markant vädret ändrades i Malmö.

[![](http://omklimat.se/wp-content/uploads/2013/01/Bild-14.png "Bild 14")](http://omklimat.se/wp-content/uploads/2013/01/Bild-14.png)
