---
title: "\"Vintern\" 2022/23 blev mild och mycket blöt"
date: 2023-03-08
slug: vintern-2022-23-blev-mild-och-mycket-blot
status: publish
author: Lars
categories:
  - Okategoriserade
source_url: "https://omklimat.se/vintern-2022-23-blev-mild-och-mycket-blot/"
wp_id: 1462
---
Så kan vi sammanfatta vintern i sydvästra Skåne. Det blev ingen vinter i år heller!!! Den korta kalla perioden i mitten av december blev alldeles för kort och redan innan julhelgen tryckte mildluften in sig över södra delen av landet och sedan rullade vädret på i milda spår hela tiden- milt och under januari också rekordblött (Malmö 104 mm). Lågtrycken ifrån Atlanten utvecklades ibland också till stormar- den mest kända var Otto den 17 febr. med vindbyar runt 31 m/s i Falsterbo. De  utsatta badhytterna i Skanör ”dansade” ut i havet och det gamla, fina badhuset på Ribban i Malmö blev illa skadat av vindarna. Facit blev i Malmö en medeltemperatur på 2,7° mot normalt 1,6° och 227 mm regn totalt mot det normala 164 mm. När väl våren etablerat sig kom naturligtvis ett bakslag i början av mars med tillfälligt snö och stormbyar.[![](http://omklimat.se/wp-content/uploads/2023/03/IMG_9487.jpeg)](http://omklimat.se/wp-content/uploads/2023/03/IMG_9487.jpeg)
