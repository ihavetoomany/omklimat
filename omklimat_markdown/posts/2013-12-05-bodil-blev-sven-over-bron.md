---
title: Bodil blev Sven över bron
date: 2013-12-05
slug: bodil-blev-sven-over-bron
status: publish
author: Lars
categories:
  - Väder
source_url: "https://omklimat.se/bodil-blev-sven-over-bron/"
wp_id: 484
---
När detta skrivs håller en ny storm på att dra in över Danmark och senare Sydsverige. Danskarna har aldrig namngett sina stormar, men när stormen den 28: oktober tog fart hade den tre olika namn- i England St. Jude, i Tyskland Christian och hos oss i Sverige Simone. Det blev för mycket för danskarna. De tog ett beslut att själva döpa sina stormar så Simone blev Allan i Danmark. Dagens storm heter Bodil i Danmark, men över bron Sven. Numera kallar vi våra stormar efter dagens namnsdag och det blev därför Sven. Det har vi inte alltid gjort. Jag minns när jag jobbade på SMHI Malmö den 3 december 1999. En mycket svår storm med orkanbyar svepte in västerifrån. Danskarna hade inget namn på den, men vi gick ut i radion med namnet Carola( hon kom som en stormvind)- den dagens namnsdag. Vi tyckte det var både praktiskt och fyndigt, men SMHI centralen i Norrköping ville inte veta av den förändringen. Nu blåser tydligen andra vindar på SMHI.

Denna gång lär vindarna nå upp i intervallet 25-30 m/s, kanske vindbyar även upp till orkanstyrka på kvällen/natten, så försiktighet är ordet. Dessutom är Sven så omfattande och kraftfull att havet stiger och kan nå in över kusten. Västra hamnen i Malmö ligger illa till.

[![](http://omklimat.se/wp-content/uploads/2013/12/fyrenöversv..jpg "fyrenöversv.")](http://omklimat.se/wp-content/uploads/2013/12/fyrenöversv..jpg)
