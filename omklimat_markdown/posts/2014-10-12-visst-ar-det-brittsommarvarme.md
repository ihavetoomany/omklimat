---
title: Visst är det brittsommarvärme!!
date: 2014-10-12
slug: visst-ar-det-brittsommarvarme
status: publish
author: Lars
categories:
  - Okategoriserade
source_url: "https://omklimat.se/visst-ar-det-brittsommarvarme/"
wp_id: 738
---
I går kändes det som äkta sommar med temperaturer kring 18 grader. Solens  strålar letade sig igenom trädens bladverk, som börjat skifta i gyllene färger. Vattenytorna låg spegelblanka. Liknande dagar har vi upplevt många den sista tiden. Vi är dock snart i mitten av oktober och kvicksilvret letar sig lätt över 15 grader nästan varje dag. Dessutom inte en enda frostnatt hitills i Malmö och södra Skåne. Endast högtrycket saknas för att det ska kallas äkta Brittsommar. Sunnanvindar för hela tiden upp varm luft och däremellan några mindre regn. I dag- den 12  oktober- ska hösten normalt komma till Malmö. Det känns som om den är ganska långt borta än så länge. Med varma vindar söderifrån har temperaturen problem att ta sig under 10 grader även nattetid.  Blomprakten i våra parker är helt underbar.

[![IMG_3371](http://omklimat.se/wp-content/uploads/2014/10/IMG_3371.jpg)](http://omklimat.se/wp-content/uploads/2014/10/IMG_3371.jpg)
