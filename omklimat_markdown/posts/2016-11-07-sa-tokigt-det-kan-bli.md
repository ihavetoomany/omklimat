---
title: Så  tokigt det kan bli
date: 2016-11-07
slug: sa-tokigt-det-kan-bli
status: publish
author: Lars
categories:
  - Okategoriserade
source_url: "https://omklimat.se/sa-tokigt-det-kan-bli/"
wp_id: 1065
---
Delar av Götaland har nu vinter med ett snötäcke- lite tidigt kan man tycka- men som vanligt har inte södra Skåne drabbats. Men det har blivit betydligt kallare med isiga nordvindar. Nattetid faller temperaturen framåt veckan till ett flertal minusgrader. Enligt definitionen för vinter- som SMHI använder sig av-blir det vinter efter 5 dagar med dygnsmedeltemperatur under 0 grader. Sedan kan man inte backa tillbaka till höst även om milda sydvästvindar tar över och ger oss ett antal plusgrader resten av november och ända fram till jul. Vi har alltså vinter trots att regnen smattrar på rutan och temperaturen närmar sig +10. Det låter lite tokigt. Vad gäller definitionen för vår så ska det vara 7 dygn över 0 grader och här har man dessutom en datumspärr. Det kan inte bli vår förrän den 15 februari. Under de senaste åren har ofta vintern uteblivit helt i Sydsverige. Vi har helt enkelt övergått till 3 årstider. Påminner faktiskt om taktiken med backar i fotboll- hur jag nu kunde få den associationen.

[![dscn2768](http://omklimat.se/wp-content/uploads/2016/11/DSCN2768.jpg)](http://omklimat.se/wp-content/uploads/2016/11/DSCN2768.jpg)
