---
title: Slumpen eller???
date: 2015-12-07
slug: slumpen-eller
status: publish
author: Lars
categories:
  - Okategoriserade
source_url: "https://omklimat.se/slumpen-eller/"
wp_id: 967
---
I går- söndagen 6:e december- uppmättes 12,9 grader (Harstena) i östra Götaland, bara tiondelar ifrån Sveriges värmerekord alla tider för just december månad. På Öland blommar åter många sommarblommor och svanarna i dammarna i Malmö markerar sina revir och tar fighten mot nya svanpar. Landets södra delar har upplevt flera stormar på kort tid- Freja, Gorm och under helgen Helga. Vindbbyarna letade sig ganska snabbt upp i orkanstyrka och längs västkusten föll ca 100 mm. I kombination med kraftiga sydvästvindar utfärdade SMHI en klass 3-varning för översvämningar. Vattendragen i Halland och Bohuslän svämmade över och resultatet blev stora materiella skador. I sydvästra England betydligt större översvämningar, så ock i Norge och Danmark. Södra Indien drabbades av de värsta monsunregnen på minst 100 år. Slumpen eller? I en varmare värld blir resultat precis detta. Varmare luft kan lagra upp mer vattenånga innan kondensation och molnen kan då släppa betydligt mer vatten. Då blir 40 mm kanske 100 eller 140 mm. Vilken kommun kan klara av sådana mängder?

[![DSCN1799](http://omklimat.se/wp-content/uploads/2015/12/DSCN1799.jpeg)](http://omklimat.se/wp-content/uploads/2015/12/DSCN1799.jpeg)
