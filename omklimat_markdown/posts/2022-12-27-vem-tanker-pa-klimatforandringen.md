---
title: Vem tänker på klimatförändringen??
date: 2022-12-27
slug: vem-tanker-pa-klimatforandringen
status: publish
author: Lars
categories:
  - Okategoriserade
source_url: "https://omklimat.se/vem-tanker-pa-klimatforandringen/"
wp_id: 1445
---
**Vem tänker på klimatförändringen- inte kungen i alla fall. Hans årliga tal till svenska folket innehöll inte ett ord om klimatet och biologiska mångfalden - omställningen till ett långsiktigt hållbart samhälle. I stället ska kungen själv hyllas 2023 för 50 år på tronen genom en rundtur i hela landet. Betydligt viktigare för kungen kan tyckas, men kanske inte för svenska folket. Dock måste sägas att vi svenskar i allmänhet inte heller funderar på en framtid, där klimatet- tack vare våra allt större CO2-utsläpp - styr sig själv. Där vi passerat tröskelvärdena för uppvärmningen. All is blir till vatten och haven- utan att vi kan ingripa- stiger flera meter per århundrade. Världshaven kan faktiskt stiga mer än 50 m, torkan och skyfallen blir det nya normala och klimatflyktingarna ett enormt problem, som inte ens Åkesson kan stoppa. Den fruktansvärda snöstormen i USA (Elliott) kanske inte bara är en tillfällighet. Dock är klimat och miljö som bortblåsta** när **vi röstar fram en ny regering. Vi måste ju kunna köra billigt med fossilbilen och värma upp våra bostäder billigt. Fossila bränslen ska vara billiga. Punkt. Något miljötänk är inte aktuellt. Åkesson kräver mindre än 10 kr/lför diesel och de andra i högergänget ropar kärnkraft, kärnkraft. Så kanske vi får ett antal, små ”gulliga” kärnkraftverk i många kommuner. Att de inte är testade och att de drivs med högaktivt uran, som man kan tillverka atombomber med, spelar ingen roll. Dessutom har Putin med sina drönare kartlagt alla kärnkraftverk under ett flertal år. Det blir en lätt uppgift att pricka in dessa också. Det moderna samhället är tyvärr extremt känsligt för angrepp när det gäller el och vatten.**
