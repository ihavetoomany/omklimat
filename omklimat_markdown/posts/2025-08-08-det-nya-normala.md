---
title: Det nya normala
date: 2025-08-08
slug: det-nya-normala
status: publish
author: Lars
categories:
  - Okategoriserade
source_url: "https://omklimat.se/det-nya-normala/"
wp_id: 1845
---
**För någon vecka sedan drog ett sommarlågtryck förbi-på dess sydsida-tilltog västvinden till stormstyrka och de lokala skurarna passerade snabbt. Som det brukar vara. Dock är det inte som förr. Det nya normala är kraften i skurarna- enorma mängder vatten dränker naturen på kort tid och SMHI har infört ordvalet ” skyfallsliknande skurar” ofta med åska och ibland också  tromber. Det är det nya normala och lite värre och häftigare blir det för varje år framåt**
**Klimatförändringen, som vi tillsammans åstadkommit, är ingenting att skryta med. På radion hör jag att flyget nu har återhämtat sig. Vi flyger alltmer igen. Flygskatten plockade regeringen snabbt bort och de fossila bränslena har regeringen åter gjort billiga med stora subventioner. Utsläppen ökar hela tiden i lufthavet när vi kör runt med våra bensin/dieselbilar. Tanken med den lilla flygskatten var att låta pengarna gå till upprustningen av tågbanorna. Skatten togs snabbt bort och samma väg gick rabatterna till att köpa elbilar. Mycket förvånande att folk inte begriper så illa vi tar hand om framtiden för våra barn och vår planet. Den luft vi andas blir hela tiden varmare och det vatten vi dricker smutsigare och snart odrickbart. Alltför många bryr sig inte om vad forskarna säger. Klimatforskningen har med nästan overklig precision under mer än 30 år prickat in hur illa det går om vi inte tvärt stoppar alla utsläpp. Snart finns inget hopp kvar. Vår miljöminister Romina Pourmokhtari har underkänt alla vetenskapliga resultat för att göra-ja just det- ingenting. Hela tiden ökar koldioxiden i lufthavet, havet stiger, skogsbränderna härjar. Våra världsledare har inte en tanke på att klimatförändringen är existentiell och drabbar kommande generationer alltmer. Kostnaderna blir gigantiska. Detta är den värld vi lever i nu och har skapat till våra barn.**
