---
title: "September 2016: Solig, sommarvarm och nästan snustorr."
date: 2016-10-01
slug: september-2016-solig-sommarvarm-och-nastan-snustorr
status: publish
author: Lars
categories:
  - Okategoriserade
source_url: "https://omklimat.se/september-2016-solig-sommarvarm-och-nastan-snustorr/"
wp_id: 1054
---
Årets september blev gottebord för alla kalenderbitare. Både vad gäller värme, nederbörd och soltimmar låg alla stationerna i främst västra Skåne mycket nära sina rekord och i vissa fall sattes nya rekord också. Falsterbo upplevde troligen den varmaste september någonsin och många andra stationer hamnade mindre än en halv grad ifrån rekorden. Malmö hade drygt 3 grader varmare än normalt och bara 20 mm regn, vilket är en tredjedel mot det normala. Snudd på en äkta värmebölja i mitten av månaden imponerar stort. Har vi egentligen upplevt så heta dagar någonsin så sent på året??(se diagram) Ett högtryck parkerade nära Baltikum och därmed pumpades mycket varm luft upp över Sydsverige med vindar mellan syd och ost. Vindriktningen gav de högsta temperaturerna i västra Skåne och vad gäller till exempel Göteborg, så var september till och med varmare än augusti. Det inträffar kanske en eller ett par gånger på 100 år. September var lika varm som juni på flertalet kuststationer längs syd-och västkusten. Dessutom snustorrt under mer än 3 veckor- ja Hallands Väderö noterade ynka 7 mm totalt. Under månadens sista dagar ökade vinden till kulingstyrka med stormbyar längs västkusten och september avslutades med fyrverkeri- flertalet kraftiga åskväder drabbade Skåne. Nedan varma fakta för Malmö.

[![bild-9-08-40-55](http://omklimat.se/wp-content/uploads/2016/10/Bild-9-08-40-55.png)](http://omklimat.se/wp-content/uploads/2016/10/Bild-9-08-40-55.png)
