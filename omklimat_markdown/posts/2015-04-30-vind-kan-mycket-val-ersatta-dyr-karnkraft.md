---
title: Vind kan mycket väl ersätta dyr kärnkraft
date: 2015-04-30
slug: vind-kan-mycket-val-ersatta-dyr-karnkraft
status: publish
author: Lars
categories:
  - Okategoriserade
source_url: "https://omklimat.se/vind-kan-mycket-val-ersatta-dyr-karnkraft/"
wp_id: 887
---
För 10-20 år sedan var vindkraften enligt experterna en marginell resurs, som man inte kunde räkna med. Vindkraften skulle kunna tillföra ytterst lite till landets energiplanering. Dessutom gick folkpartiet ut med att det bara blåste på sommaren. Varifrån Björklund fick detta påstående står i stjärnorna. Alla vet ju att de kraftiga vindarna har man höst-vinter, när man behöver energitillskottet som bäst. Experterna hade alltså grundligt fel! Vindkraften står nu för nästan 10% av landets energi och är under kraftig utbyggnad. Troligen når vi 15% år 2020 och 20% innan år 2030. Det är dock ingenting mot Danmark, som redan är uppe i 40% av sitt energitillskott från vindarna. För att inte tala om Tyskland, som på bara ett decennium ökat den årliga elproduktionen från vindkraft till över 45 TWh, nästan lika mycket som den svenska kärnkraften. När nu två av de äldsta kärnkraftverken troligen stängs inom 5 år, så kan havsbaserad vindkraft mycket väl ersätta kärnkraften. Vinden är alltså en stor energikälla för oss redan nu och solenergin har många gånger större potential. Den är nu i vårt land marginell, men har samma förutsättningar att växa till en rejäl resurs. Så varför ens fundera på mossig kärnkraft.

[![Skärmavbild 2014-11-09 kl. 16.09.17](http://omklimat.se/wp-content/uploads/2015/04/Skärmavbild-2014-11-09-kl.-16.09.17.png)](http://omklimat.se/wp-content/uploads/2015/04/Skärmavbild-2014-11-09-kl.-16.09.17.png)
