---
title: Nu gäller bara anpassning-tyvärr!!
date: 2023-09-08
slug: nu-galler-bara-anpassning-tyvarr
status: publish
author: Lars
categories:
  - Okategoriserade
source_url: "https://omklimat.se/nu-galler-bara-anpassning-tyvarr/"
wp_id: 1508
---
**Inte många har förstått hur illa det är med uppvärmningen av vår planet. I allmänhet behandlar journalister problemet som om om det inte är övergripande inom alla områden. Som om det inte är något avgörande problem för framtiden. Sanningen är ju att om vi fortsätter med våra utsläpp- att vi lever som vanligt med andra ord- så finns det ingen framtid längre för människan. Klimatforskarna är tydliga med detta budskap, men de ger oss samtidigt ett visst litet hopp, OM alla utsläpp nästan direkt upphör, så kan det gå hyggligt. Hur realistiskt är det?? Se på vår nuvarande regering, som i senaste budgeten subventionerar fossilbilar och har inte en tanke på något annat. Men många svenskar gillar ju billig bensin/diesel, så rösterna trillar in till inte minst SD. Och vilken syn har SD på klimatförändringen? Detta parti, som 20% av svenskarna röstar på. Jo de är klimatskeptiker och styr allt vad regeringen gör. Efter denna förödande sommar med skyfall, värme och extrem torka inser alla kommuner att anpassning för extremväder är en nödvändighet. Alla kustkommuner har problem med havet, som hela tiden stiger när överskottsvärmen lagras där och polarisarna smälter- nu snabbare än till och med klimatforskarna sagt. Som exempel min kommun Malmö-Västra hamnen är byggd 2 m över havet. Det räcker inte på långa vägar i dagens läge-  länstyrelsen höjde först byggförbudet till 3 m. Och nu är det 3,2 m. Men länsstyrelsen  tvekar och ifrågasätter byggprojekt i Klagshamn, Bunkeflostrand och Nyhamnen. Nästa siffra till godkännande är kanske 3,5 m? Osäkerheten är nu stor när klimatförändringen ökar farten. Vad gör då staten? Staten fortsätter att subventionera fossil energi och bara ropar på mer kärnkraft. Precis som om det skulle lösa klimatförändringen. En otroligt naiv inställning tyvärr och därmed gäller bara anpassning till allt häftigare extremväder med enorma kostnader för alla.  [![](http://omklimat.se/wp-content/uploads/2023/09/Skarmavbild-2018-11-09-kl.-08.21.12.png)](http://omklimat.se/wp-content/uploads/2023/09/Skarmavbild-2018-11-09-kl.-08.21.12.png)**
