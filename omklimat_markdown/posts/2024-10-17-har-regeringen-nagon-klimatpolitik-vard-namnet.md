---
title: Har regeringen någon klimatpolitik värd namnet???
date: 2024-10-17
slug: har-regeringen-nagon-klimatpolitik-vard-namnet
status: publish
author: Lars
categories:
  - Okategoriserade
source_url: "https://omklimat.se/har-regeringen-nagon-klimatpolitik-vard-namnet/"
wp_id: 1715
---
**Dagens morgonprogram i TV4 (17 okt.) hade inbjudit en av världens ledande klimatforskare Johan Rockström. Det blev en svidande kritik mot regeringens  klimatpolitik. Både miljö- och finansministern har förklarat att vi inte når klimatmålen till 2030 utan i stället siktar på nettonoll vad gäller utsläpp till 2045. Därmed bryter regeringen både mot den svenska lagen och även den inom EU. Höga böter väntar då. Men värre är, så är resonemanget fysikaliskt helt felaktigt. Nu fortsätter CO2-utsläppen att växa. Det innebär att stora mängder CO2 hamnar i lufthavet till 2030. De försvinner inte utan stannar i lufthavet i många hundra år, så då blir det omöjligt att nå 2045 målet heller. Den enda möjligheten  är nu att trixa med uträkningen av utsläppen. Det håller nu miljödepartementet på med att göra. Johan Rockström sågade regeringens miljöpolitik efter fotknölarna. Industri och företag skriker efter långsiktiga spelregler, som vi haft innan. Men valet skulle ju vinnas och då skippade man reduktionsplikten- sänkte bensin/dieseipriset och därmed subventionerade fossilbilar i stället för att gynna elvarianterna. Därmed ändrades alla förutsättningar för övergången till fossilfritt. Trots att EU direktiven var de motsatta. Vårt land kan faktiskt bättre, men med en regering som styrs med järnhand av Åkessons gäng (SD ) och med en statsminister, som inte bryr sig, så klassas vi nu i botten av EU länderna vad gäller omställningen till ett långsiktigt hållbart samhälle. Vi som har de bästa förutsättningarna av alla länder med stora mängder vattenenergi och ett klimat, som verkligen gynnar vindenergin. Vår regering ropar i stället enbart på den farliga kärnkraften, som kanske kan byggas först om 10-15 år. Det är dock fortfarande ett stort frågetecken.  Se gärna [TV4play.se](http://TV4play.se) morgonprogrammet klipp.**
[![](http://omklimat.se/wp-content/uploads/2024/10/Skarmavbild-2024-10-17-kl.-08.53.14-1024x610.png)](http://omklimat.se/wp-content/uploads/2024/10/Skarmavbild-2024-10-17-kl.-08.53.14.png)
