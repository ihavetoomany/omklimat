---
title: Vintern blev mild och blöt
date: 2012-03-01
slug: vintern-blev-mild-och-blot
status: publish
author: Lars
categories:
  - Klimat
source_url: "https://omklimat.se/vintern-blev-mild-och-blot/"
wp_id: 211
---
Jag hoppas att kommunen nu har plockat bort skyltarna, som angav var all vinterns snö skulle tippas. Vargavintern uteblev alltså och i stället fick vi tillbaka det milda, blåsiga och blöta vintervädret, som vi skåningar är så vana vid. Både december och januari fick stort värmeöverskott och februari blev -efter två kalla veckor i början- något kallare än normalt. Dock avslutades  februari med nytt värmerekord på 12,5° den 28( tidigare rekord 12,2° från 1990). Totalt blev vintern i Malmö 1,8° mildare än normalt och det föll nästan 200 mm(193) mot normalt 137- nästan enbart som regn. Snödagarna var lätt räknade, om jag minns rätt på ena handens fingrar. I Malmö kom våren den 17 februari, minst en vecka för tidigt och nu utbreder sig stora "solmattor" med vintergäck i parkerna, dessutom blommar snödroppar och krokus. Värmen under de senaste dagarna har smält bort isarna- både längs kusten och på dammarna. Därmed är kampen i full gång bland fåglarna. De bästa reviren ska vinnas och i djurens värld är det storlek och muskelmassa som räknas.
