---
title: "November 2015: Freja och Gorm + rekordblöta + jättemilt"
date: 2015-12-01
slug: november-2015-freja-och-gorm-rekordblota-jattemilt
status: publish
author: Lars
categories:
  - Okategoriserade
source_url: "https://omklimat.se/november-2015-freja-och-gorm-rekordblota-jattemilt/"
wp_id: 960
---
November blev en riktig hit om man gillar svängigt väder. Redan den 8:e drog stormen Freja förbi med toppnotering 30 m/s i Kristianstad. Sedan fortsatt mycket milt- faktiskt dröjde den meteorologiska sommaren kvar på Österlen(Skillinge) till den 19:e. Nytt rekord! Så kom snöchocken den 22: e med ett snabbt passerande lågtryck och inga dåliga snömängder heller- i västra Skåne upp mot 30-40 cm. Regnen dagarna efter gjorde att snön snabbt rann bort och de gröna gräsmattorna blev ännu grönare. Natten till söndagen den 29:e kom nästa storm. Danskarna kallade den Gorm (Harald Blåtands far hette så) och vindarna högg i rejält över hela Skåne. Helsingborg noterade 36m/s i byarna, mitt i natten hade Hallands Väderö V 28 i byarna 40 m/s och Falsterbo 30 m/s. Alltså orkanbyar i främst norra Skåne med stora materiella skador. Facit för månaden blev drygt 3 grader mildare än normalt och rekordblött med 144 mm mot normalt 65. Tidigare rekordet för Malmö var 123mm-92. Även Lund, Hörby, Falsterbo och flera andra stationer slog nya nederbördsrekord med råge.

[![Bild 69](http://omklimat.se/wp-content/uploads/2015/12/Bild-69.png)](http://omklimat.se/wp-content/uploads/2015/12/Bild-69.png)
