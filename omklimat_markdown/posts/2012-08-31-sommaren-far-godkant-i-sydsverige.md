---
title: Sommaren får godkänt i Sydsverige
date: 2012-08-31
slug: sommaren-far-godkant-i-sydsverige
status: publish
author: Lars
categories:
  - Klimat
source_url: "https://omklimat.se/sommaren-far-godkant-i-sydsverige/"
wp_id: 317
---
I alla medier trummas ut att sommaren blev både kylig och blöt- möjligen så i vår huvudstad, men landets sydligaste delar kan inte klaga alltför mycket. Visserligen var juni-som vanligt- ingen hit, både sval och regnig, men redan i slutet av juni smög kvicksilvret upp i intervallet 20-25° och solen höll sig väl framme. I slutet av juli kom första värmeböljan med  25-30° i minst 5 dagar och då var havsvattnet runt kusterna också över 20°, vad mer kan man begära. Så fick vi en torr och solig augusti, som faktiskt blev varmare än juli och drygt en grad över normalen. Mest torrt också- runt 30 mm i Malmö. Fram till den 20:e augusti hade Malmö bara fått 6-7 mm. Först mot slutet av månaden kom åskregnen och som vanligt ovanligt stora mängder på en del håll. I siffror blev sommaren något varmare än normalt, med blöt och sval början- varmare och torrare mot slutet. I augusti fick  vi nästan en värmebölja till och flera dagar med över 30 grader. Sommarens varmaste dag i landet kom faktiskt så sent som den 20:e augusti och i Lund, som noterade 32,1°.[![](http://omklimat.se/wp-content/uploads/2012/08/Bild-35.png "Bild 35")](http://omklimat.se/wp-content/uploads/2012/08/Bild-35.png)
