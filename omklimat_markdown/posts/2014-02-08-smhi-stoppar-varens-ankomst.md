---
title: SMHI stoppar vårens ankomst!!!
date: 2014-02-08
slug: smhi-stoppar-varens-ankomst
status: publish
author: Lars
categories:
  - Okategoriserade
source_url: "https://omklimat.se/smhi-stoppar-varens-ankomst/"
wp_id: 639
---
Det finns ingen internationell definition för vårens ankomst. Den varierar naturligtvis för olika länder. I vårt land gäller 7 dygn i sträck över 0 grader, då är det vår. Efter bara en vecka med vinter i södra Skåne har det nu varit 7 dygn med plusgrader. Ja, då är det väl vår nu då? Nej, så lätt går det inte till. Klimatförändringen har medfört att vårens ankomst har kommit allt tidigare. Ibland har vi inte heller haft någon vinter enligt definitionen. För att bringa ordning i årstiderna tog SMHI ett beslut år 2001 att våren inte kunde anlända till landet förrän den 15 februari. Så det betyder att det fortfarande är vinter, trots att temperaturen håller sig nära 5 plusgrader och regnet smattrar på rutan!! Sydvindarna fortsätter att svepa in regn och vårluft över Skåne den närmaste veckan och även sportlovsveckan (v8) ser ut att regna bort. Men våren kan anlända först den 15 februari. Det är ett beslut taget av SMHI. Ordnung muss es sein!!!! Normal ankomst för våren i Malmö är de 22 februari.

[![CIMG3252](http://omklimat.se/wp-content/uploads/2014/02/CIMG3252.jpg)](http://omklimat.se/wp-content/uploads/2014/02/CIMG3252.jpg)
