---
title: Sommaren 2016 blev varm och blöt
date: 2016-09-01
slug: sommaren-2016-blev-varm-och-blot
status: publish
author: Lars
categories:
  - Okategoriserade
source_url: "https://omklimat.se/sommaren-2016-blev-varm-och-blot/"
wp_id: 1043
---
Från Malmös horisont är sommaren 2016 nästan 1,5° varmare än normalt och drygt 70 mm blötare.Men siffror säger ju inte allt. Vi fick en helt annorlunda sommar än 2015(se diagram). Förra sommaren följde mer det normala förloppet med knackig inledning och svalt i juni, men allt varmare ju längre sommaren tickade fram. I år började juni med värmebölja och efter en svacka fick vi ny värmebölja nära midsommar. Och juli  hackade fram med blygsam värme, endast små värmepuffar söderifrån, men i stort hyggligt varmt, ja vecka 29 kan vi inte klaga på. Efter varje värmeperiod gav åskmolnen glädjande svalka och alldeles för mycket regn. Augusti blev inte ett dugg varmare än juni och det är mycket ovanligt, men månaden avslutades med en rejäl värmebölja följt av lika rejäla åskväder. Den 28 augusti blev sommarens varmaste dag - Norrköping nådde nästan upp i 33 grader. I augusti bjöds vi också på kulingvindar under ett flertal dagar. För min del får sommaren klart godkänt med ett stort antal 20°-dagar(kortbyxeväder) och hela tiden ganska varmt hav och därmed många bad.

[![2015](http://omklimat.se/wp-content/uploads/2016/09/20151.png)](http://omklimat.se/wp-content/uploads/2016/09/20151.png)[![2016](http://omklimat.se/wp-content/uploads/2016/09/2016.png)](http://omklimat.se/wp-content/uploads/2016/09/2016.png)[![tofta-111789-0](http://omklimat.se/wp-content/uploads/2016/09/tofta-111789-0.jpeg)](http://omklimat.se/wp-content/uploads/2016/09/tofta-111789-0.jpeg)
