---
title: Augusti slutade med knall och enorma vattenmängder.
date: 2014-09-01
slug: augusti-slutade-med-knall-och-enorma-vattenmangder
status: publish
author: Lars
categories:
  - Okategoriserade
source_url: "https://omklimat.se/augusti-slutade-med-knall-och-enorma-vattenmangder/"
wp_id: 709
---
Söndagen den 31 augusti 2014 har nu präntats in i många människors minnen i Malmö och ner över Näset.  Det var nämligen inget vanligt regnområde,som drabbade sydvästra Skåne då. Väderläget i stort var att ett regnområde på väg västerifrån in över Skåne bromsades upp av ett högtryck längre österut, som började förstärkas alltmer. Regnet stannade därmed upp över sydvästra Skåne och längs fronten matades åskceller in ifrån södra Östersjön och Polen. Det började med kraftig åska under efternatten och skyfall, som varade åtminstone 3-4 timmar, sedan mera mellanrum mellan enorma skurar under dagen. Malmö fick runt 100 mm under några timmar, vilket skapade kaos i staden. Alla viadukter fylldes med vatten och även en stor mängd källare. Strömmen gick för flera tusen hushåll. Det stora problemet var dock vägarna i Malmö, inre och yttre ringvägen stängdes av och många andra vägar också. Kaos i trafiken, som varade i stort hela söndagen. Även Köpenhamn fick 100-120 mm regn och problemen var inte mindre där. Dock har Köpenhamn lärt sin läxa från den 2 juli 2011, då staden dränktes och som mest uppmättes då 150 mm. Allt större regnmängder på kort tid väntas i framtiden om vi inte ändrar våra levnadsvanor. Utsläppen av växthusgaser ger varmare väder och därmed mer energi till åskmolnen. Våra regnmätare har inte ändrats med det förändrade klimatet. De mäter max 35 mm, som nu är peanuts. Ett åskmoln kan nu trycka ur sig 3 gånger den mängden- över 100 mm, i framtiden ännu mer. Kanske dags att anpassa samhället därefter.

[![1056x0(ByContainerAndImageFill_CutTopBottom_Transparent_True_False_Undefined)](http://omklimat.se/wp-content/uploads/2014/09/1056x0ByContainerAndImageFill_CutTopBottom_Transparent_True_False_Undefined.jpg)](http://omklimat.se/wp-content/uploads/2014/09/1056x0ByContainerAndImageFill_CutTopBottom_Transparent_True_False_Undefined.jpg)
[![DSCN1631](http://omklimat.se/wp-content/uploads/2014/09/DSCN1631.jpg)](http://omklimat.se/wp-content/uploads/2014/09/DSCN1631.jpg)
