---
title: Vårbrytningstider stundar!
date: 2012-02-11
slug: varbrytningstider-stundar
status: publish
author: Lars
categories:
  - Väder
source_url: "https://omklimat.se/varbrytningstider-stundar/"
wp_id: 193
---
Det rejält kalla vinterhögtrycket har nu spelat ut sin roll-lördagmorgon fortfarande högt tryck runt 1040 hPa- dock rör sig nu högtrycket söderut och öppnar för mildare vindar omkring väst. Vi får nu en helt annan vädertyp med passerande lågtryck- både med snö och regn. Temperaturen tar sig för första gången på länge över nollan, men skiftar ganska ofta mellan plus och minus. Vårbrytningsväder låter positivt, men vi har troligen en period framför oss med både blåst, snö/regn och även lite sol i snabba skiftningar- ena dagen snö och kyla, andra dagen plusgrader och vårkänning. Det blir nämligen nu en kamp mellan pånyttfödda lågtryck på Atlanten och vinterkalla rysk/finska vindar. En kamp mellan gumman Tö och kung Bore. Gumman Tö sopar med sin kvast in milda västvindar och kung Bore håller emot med sina kalla nordvindar. Hur lång perioden blir är  nästan omöjligt att säga, men solen och Golfströmmen ser till att kampen blir allt ojämnare. Normalt kommer våren till Malmö den 22 februari.
