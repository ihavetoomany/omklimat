---
title: Varmt, varmare, stekhett
date: 2015-07-05
slug: varm-varmare-stekhett
status: publish
author: Lars
categories:
  - Okategoriserade
source_url: "https://omklimat.se/varm-varmare-stekhett/"
wp_id: 913
---
I dag- söndagen den 5 juli- sjunger värmeböljan på sista versen. När jag skriver detta på kvällen är det   fortfarande hett med 27 grader och i början av eftermiddagen var det 32 grader i Malmö-stekhett med andra ord. Temperaturen denna vecka har verkligen gått brant uppåt och även vattentempen är nu över 20 grader. I natt sveper en kallfront förbi med regn och kraftiga åskskurar. Därmed ett temperaturfall på drygt 10 grader och västvindarna friskar i.

Juni blev sval och ostadig, inte ovanligt, men att två månader i rad inte når upp till normalen är mycket ovanligt. Summerar vi det första halvåret är dock värmeöverskottet drygt 1,5 grader. Juli har alltså börjat med en rejäl värmebölja och vi får troligen fler. Den varma halvan av sommaren återstår ju. Det blir säkert också några kraftfulla åskväder. Efter en het värmebölja kan allt hända med nederbörden. Vi minns förra sommaren med skyfallen i södra Sverige, inte minst i Malmö.

[![Bild 63](http://omklimat.se/wp-content/uploads/2015/07/Bild-63.png)](http://omklimat.se/wp-content/uploads/2015/07/Bild-63.png)
