---
title: Värmerekord 2020 och vi går mot en allt varmare värld !!
date: 2020-12-30
slug: varmerekord-2020-och-vi-gar-mot-en-allt-varmare-varld
status: publish
author: Lars
categories:
  - Okategoriserade
source_url: "https://omklimat.se/varmerekord-2020-och-vi-gar-mot-en-allt-varmare-varld/"
wp_id: 1343
---
Ser man enbart vädermässigt på året 2020, så blir det ganska säkert det varmaste året någonsin globalt, men också i Sverige. Rekordet har än så länge Falsterbo med en årsmedeltemperatur på 10,4 grader från 2014. Detta skrivet 30 december, men efter nyåret höjer vi säkert rekordet med ett flertal tiondelar och det är som vanligt någon ort i Skåne. Vi ändrar också normalvärdena för alla orter i landet. Perioden 1991-2020 blir normen och de 30 åren är betydligt varmare än 1961-1990. Klimatet blir ju, som alla nu vet, allt varmare på grund av våra utsläpp av koldioxid i lufthavet Det svenska väderåret har i Sydsverige inte längre alltid 4 årstider. Vintern blir allt kortare- ibland får vi ingen vinter i Skåne- utan i stället en kylig regnperiod. Sommaren blir allt längre. Maj och september är nu oftast sommarmånader. Det låter kanske bra för vår del, men globalt går vi mot en katastrof på längre sikt. I vissa delar av världen blir det för varmt att leva och flyktingströmmarna därmed enorma. Dessutom smälter isen vid polerna och världshaven kan höjas med 50-100 m på lång sikt. Det har hänt förr mellan istiderna. Att stoppa utsläppen inom 30 år för att nå under 2 graders höjning är inte möjligt utan ett tekniksprång vad gäller energin. Vår generation har vant sig vid den billiga fossila energin och lever alldeles för bekvämt att ändra på det. Tyvärr kan vi snart passera en tröskel (tippingpoint), då klotet tar över uppvärmningen själv. 
[![](http://omklimat.se/wp-content/uploads/2020/12/Skärmavbild-2020-12-28-kl.-18.43.40.png)](http://omklimat.se/wp-content/uploads/2020/12/Skärmavbild-2020-12-28-kl.-18.43.40.png)
