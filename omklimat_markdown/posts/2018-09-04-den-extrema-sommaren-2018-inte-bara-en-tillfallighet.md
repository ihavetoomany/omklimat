---
title: Den extrema sommaren 2018- inte bara en tillfällighet
date: 2018-09-04
slug: den-extrema-sommaren-2018-inte-bara-en-tillfallighet
status: publish
author: Lars
categories:
  - Okategoriserade
source_url: "https://omklimat.se/den-extrema-sommaren-2018-inte-bara-en-tillfallighet/"
wp_id: 1236
---
Facit för sommaren 2018 i Malmö blev en medeltemperatur på 3.7 grader över normalen och nästan snustorrt- 20 mm mot normalt 150 i perioden maj-juli. Tre ynka mm kom det i juli månad. Först i mitten av augusti kom de första rejäla regnen. Naturligtvis gav det ständiga högtrycket solrekord också och ett stort antal dagar med maxtemperatur över 30 grader. Sommaren blev verkligen det mest extrema man kan tänka sig med ständigt grill- och vattenförbud. Varningar för höga temperaturer och en extremt hög risk för skogsbränder nästan hela tiden. Det klorofyllgröna i naturen övergick i bruna nyanser och många buskar och träd tappade sugen. Inte någon sommar bakåt i tiden kan jämföras med denna. Så slutsatsen blir att klimatförändringen denna gång samspelar med vädret. Man brukar skilja mellan klimat och väder, men denna gång går det inte. En medeltemperatur på 3 grader varmare under sommaren är ju vad klimatforskarna tror vi får om c:a 50 år och så kommer denna hetta nu!! Plötsligt måste vi anpassa oss till 30-gradig värme och utdragna torrperioder. Samhället måste nu "ta höjd för" dessa värden. Inte lätt för lantbruk, sjukvård, skogsvård osv.

[![](http://omklimat.se/wp-content/uploads/2018/09/fullsizeoutput_99bb.jpeg)](http://omklimat.se/wp-content/uploads/2018/09/fullsizeoutput_99bb.jpeg)[![](http://omklimat.se/wp-content/uploads/2018/09/fullsizeoutput_9977.jpeg)](http://omklimat.se/wp-content/uploads/2018/09/fullsizeoutput_9977.jpeg)
