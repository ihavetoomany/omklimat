---
title: 2030-målet kan inte skippas
date: 2023-11-27
slug: 2030-malet-kan-inte-skippas
status: publish
author: Lars
categories:
  - Okategoriserade
source_url: "https://omklimat.se/2030-malet-kan-inte-skippas/"
wp_id: 1541
---
[![](http://omklimat.se/wp-content/uploads/2023/11/skamtteckning99-300x215.jpg)](http://omklimat.se/wp-content/uploads/2023/11/skamtteckning99.jpg)**Att skippa det kortsiktiga målet och bara sikta på det långsiktiga är bara trams och vetenskapligt helt orealistiskt. Då vet man ingenting om hur koldioxidmolekylen lagras i atmosfären. Utsläppen man gör hela tiden stannar kvar i lufthavet i flera hundra år. Så missar man målet till 2030, så missar man med säkerhet det långa målet också. Det är med andra ord en verbal kullerbytta som regeringen ger sig in på för att beskriva en verklighet, som inte finns. Målet är att vilseleda svenska folket. Skulle alla länder göra på det sättet, så behövs inga sparplaner längre. Dessutom är det riktigt dumt att satsa 400 miljarder på kärnkraft om 20-30  år. Vi har då passerat många tipping points.  Klotet värmer upp sig själv. Vi behöver inte bry oss längre- alla dystra profetior slår in för våra barn/barnbarn. De kommer att möta en helt annan värld. Lite tveksamt är det också att bygga 12 nya reaktorer för att energin ska räcka till för alla i framtiden, främst de rika- att leva som förut. Ingenting talas om kärnkraftens farlighet i krig eller koppling till terrorister. För SD- som är ett skeptikerparti- är taktiken med bara det långa sparmålet utmärkt. Då kan det målet skippas också när den tiden kommer. För Åkessons gäng gäller bara taktik för att nå egna fördelar. Talet Åkesson höll i helgen(25/11-23) passerade dock flera röda linjer. Han fick dock inom partiet applåder för alla lögner och svartmålningar av motståndare och muslimer. Dock inte någon annan. Han stärkte inte precis ambitionen att bli statsminister.**
