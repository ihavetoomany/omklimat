---
title: Ordet är varmt för första halvan av väderåret 2016.
date: 2016-07-02
slug: ordet-ar-varmt-for-forsta-halvan-av-vaderaret-2016
status: publish
author: Lars
categories:
  - Okategoriserade
source_url: "https://omklimat.se/ordet-ar-varmt-for-forsta-halvan-av-vaderaret-2016/"
wp_id: 1032
---
När vi nu har juni också bakom oss, kan vi konstatera att halva året 2016 verkligen blev varmt- både globalt och lokalt. Från Malmös horisont var endast januari nästan normalkall, resten av månaderna varmare och februari, maj och juni hela 2-3 grader varmare. Nederbörden nästan normal, men ett flertal skyfall har redan inträffat. Varmare luft ger åskskurarna mer energi och resultatet blir skyfall med ibland runt 100 mm. Inga dagvattenledningar kan svälja dessa mängder regn på kort tid och särskilt städerna med alla hårda ytor är illa ute. Till sist några ord om första sommarmånaden juni. Den blev högsommarvarm redan under de första dagarna, sedan ytterligare heta dagar vid midsommar och däremellan kröp kvicksilvret lätt över 20 grader nästan varje dag, så många kunde bada i havsvatten runt 18-20 grader. Inte illa. Dessutom en fantastisk midsommarhelg med högsommarvärme och mullrande åskväder, främst kvällar och nätter. På vångarna i Skanör nytt rekord av häckande skärfläckor. Inte mindre än 244 häckande par på Landgrens holme räknades in.

[![IMG_5853](http://omklimat.se/wp-content/uploads/2016/07/IMG_5853.jpeg)](http://omklimat.se/wp-content/uploads/2016/07/IMG_5853.jpeg)[![Bild 39](http://omklimat.se/wp-content/uploads/2016/07/Bild-39.png)](http://omklimat.se/wp-content/uploads/2016/07/Bild-39.png)
