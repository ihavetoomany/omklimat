---
title: Sven gav vattenståndsrekord i Öresund
date: 2013-12-13
slug: sven-gav-vattenstandsrekord-i-oresund
status: publish
author: Lars
categories:
  - Väder
source_url: "https://omklimat.se/sven-gav-vattenstandsrekord-i-oresund/"
wp_id: 498
---
Den 5 december drog stormen Sven in över Sydsverige. Sydvästliga stormvindar med orkanbyar höjde vattenståndet till mycket över det normala(ca 1 m). Våghöjder på 6-10 m rapporterades i Kattegatt. Dagen efter-den 6 december- drog hårda nordvästvindar med stormbyar ned över Öresund. Vattenståndet steg då till 1,5 m över medelvatten. Tre nya vattenståndsrekord slogs- i Viken +167 cm, i Barsebäck +159 cm och samtidigt var vattenståndet rekordlågt i Skanör -158 cm, men bara kortvarigt innan det steg till +0,5 m. Vid stormvindar ifrån sydväst pressas vattnet norrut, bort ifrån södra Östersjön. Så Näset och sydkusten får högst vattenstånd när något kraftfullt lågtryck drar österut över mellersta Östersjön. Då förs enorma mängder vatten söderut över innanhavet med hjälp av nordvindarna bakom lågtrycket. Östersjön kan nämligen liknas vid ett stort badkar. Vid kraftfulla nordvindar samlas vattnet i den södra delen- de bägge utsläppen Öresund och Bälten- utjämnar efterhand, men det går långsamt.

[![](http://omklimat.se/wp-content/uploads/2013/12/Vattenstand_Oresund_Sven.png "Vattenstand_Oresund_Sven")](http://omklimat.se/wp-content/uploads/2013/12/Vattenstand_Oresund_Sven.png)
