---
title: I klimatdebatten i SVT bara nonsensprat av regeringen!
date: 2024-05-06
slug: i-klimatdebatten-i-svt-bara-nonsensprat-av-regeringen
status: publish
author: Lars
categories:
  - Okategoriserade
source_url: "https://omklimat.se/i-klimatdebatten-i-svt-bara-nonsensprat-av-regeringen/"
wp_id: 1645
---
**Partiledardebatten om klimatet i SVT(5/5-24) blev tyvärr inte alls godkänd. De två journalisterna från SVT kunde inte stoppa högersidans nonsensprat. De försökte, men misslyckades totalt. Ebba B skrek i tid och otid och tystades inte ner. Det värsta inlägget hon gjorde var att likna klimatomställningen med ett maratonlopp: Man ligger lågt i början för att sedan komma på upploppet. Men då har man ju dragit på sig så mycket mjölksyra(läs utsläpp av CO2, som stannar i lufthavet i många hundra år) att det är omöjligt att gå i mål. Ebba B har med andra ord inte förstått att om man missar det kortsiktiga målet till 2030, så är det helt omöjligt att klara av det långsiktiga målet till 2045.**
**För faktum är att det värsta klimatförnekande partiet, i hela EU, finns här i Sverige. Enligt en undersökning av Svenska Dagbladet är SD det parti som röstat emot EU:s klimatpolitik mest av alla de högerpopulistiska partier som finns från de olika medlemsländerna. SD har till och med röstat nej till att ge stöd till människor som drabbas av naturkatastrofer. Och SD bestämmer allt i regeringen.[![](http://omklimat.se/wp-content/uploads/2022/10/32e6d100-5630-41fd-ad31-15fdb59337fc.jpeg)](http://omklimat.se/wp-content/uploads/2022/10/32e6d100-5630-41fd-ad31-15fdb59337fc.jpeg)  Vad gäller debatten i SVT, så fick de rödgröna inte en vettig möjlighet att besvara alla tokigheter från de brunblåa på grund av att debattledarna inte höll måttet.**
