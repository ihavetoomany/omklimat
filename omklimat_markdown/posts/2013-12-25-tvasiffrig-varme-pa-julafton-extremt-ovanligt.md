---
title: Tvåsiffrig värme på julafton- extremt ovanligt
date: 2013-12-25
slug: tvasiffrig-varme-pa-julafton-extremt-ovanligt
status: publish
author: Lars
categories:
  - Klimat
source_url: "https://omklimat.se/tvasiffrig-varme-pa-julafton-extremt-ovanligt/"
wp_id: 502
---
Nu på juldagsmorgon visar kvicksilvret på drygt 9 plusgrader. Gräsmattorna är helt gröna, svanarna markerar revir i dammarna och de första snödropparna blommar i Kungsparken(se bilden). På julafton hade flera orter i Skåne över 10 plusgrader( exakta värden har inte SMHI redovisat än). Det är extremt ovanligt att temperaturen letar sig över 10 grader på julafton även i Skåne- kanske har det bara hänt en gång innan, nämligen julafton 1977, då Simrishamn noterade alla tiders värmerekord för december med 13,7 grader. Värmerekordet för december månad i Malmö är 6,6 grader från 2006, normal medeltemperatur bara 1,3 grader. Årets december blir också nästan rekordvarm- eftersom den milda vädertypen stannar året ut- men når troligen inte över 6 grader.

Vädret är dock bara en liten pusselbit av klimatet, men den visar ändå riktningen. Globalt blir troligen år 2013 bland de 5 varmaste någonsin, så skeptikerna kan inte vädra morgonluft precis.
