---
title: Mycket mild och blöt oktober
date: 2013-11-04
slug: mycket-mild-och-blot-oktober
status: publish
author: Lars
categories:
  - Klimat
source_url: "https://omklimat.se/mycket-mild-och-blot-oktober/"
wp_id: 457
---
Oktober blev i Malmö två grader varmare än normalt och det uppmättes 72 mm mot normalt 58. Vindarna betyder mycket såhär års- nästan total dominans av milda syd/sydvästvindar har gett det stora värmeöverskottet, endast några dygn kring den 20:e  slog nordvindar till med frost. Två perioder med nästan brittsommarvärme (15-18°) bjöds vi på. Den andra perioden så sent som i slutet av månaden och stormen Simone sköt då undan värmen och sänkte  temperaturen med ca 5 grader. Simone hade förresten ovanlig kraft i vindbyarna med värden runt 40 m/s. Så höga värden brukar betyda stora skador på våra skogar, men tack och lov blev Simone ingen segare variant utan höll uppe styrkan bara några timmar kvällen den 28:e. Under så kort tid tar skogarna inte alltför stor skada. Dessutom har vattenförråden åter fyllts på. I slutet av månaden har regnen dragit in ifrån sydväst med korta avbrott och allmänt gett ganska stora regnmängder i Skåne.

[![](http://omklimat.se/wp-content/uploads/2013/11/IMG_6274.jpg "IMG_6274")](http://omklimat.se/wp-content/uploads/2013/11/IMG_6274.jpg)
