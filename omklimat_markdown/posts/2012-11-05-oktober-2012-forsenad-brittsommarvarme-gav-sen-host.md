---
title: "Oktober 2012: Försenad brittsommarvärme gav sen höst"
date: 2012-11-05
slug: oktober-2012-forsenad-brittsommarvarme-gav-sen-host
status: publish
author: Lars
categories:
  - Väder
source_url: "https://omklimat.se/oktober-2012-forsenad-brittsommarvarme-gav-sen-host/"
wp_id: 339
---
Oktober började svalt, blåsigt och regnigt, men när vi närmade oss den 20 oktober blåste varma sydvindar över Skåne och trissade upp temperaturen till nära 20 grader. Värmen följdes dock av kalla nordvindar och flera minusgrader nattetid i slutet av månaden. Naturen fick bråttom att dra in det värdefulla klorofyllet, bladen skiftade i brinnande rödgula färger och singlade mot marken när vindarna friskade i mot månadsskiftet. Facit för månaden: Något lite svalare än normalt och blött. Under de senaste 20 åren har vi fått drygt 1 grad varmare i Skåne, men två av våra månader sticker ut. Det har inte blivit ett dugg varmare i juni och oktober. Fråga mig inte varför. [![](http://omklimat.se/wp-content/uploads/2012/11/temp1919-2010.png "temp1919-2010")](http://omklimat.se/wp-content/uploads/2012/11/temp1919-2010.png)
