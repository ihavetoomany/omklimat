---
title: Visst är lyxvillorna på Näset drabbade av klimatet.
date: 2025-03-13
slug: visst-ar-lyxvillorna-pa-naset-drabbade-av-klimatet
status: publish
author: Lars
categories:
  - Okategoriserade
source_url: "https://omklimat.se/visst-ar-lyxvillorna-pa-naset-drabbade-av-klimatet/"
wp_id: 1808
---
**För inte så länge sedan såldes en villa för 52 miljoner på Falsterbonäset. Det blev nytt rekord i Skåne. Varken hotet från havet eller de planerade vallarna skrämde bostadsköparna. Mäklaren uttalade sig i tidningen:**
**– Inte alls. Det blev lite surr i kommunen om att det skulle byggas vallar och att det var onödigt. Men det är många år sedan. När det väl blev ett faktum – och det fanns ett kommunalt beslut på det – då har det avtagit. Det är så fint ordnat att man kan gå in på kommunens hemsida och följa vallen som är visualiserad där, säger mäklaren Strand.**
**För det första bygger man inga vallar just i det området där lyxvillan ligger. Det finns redan klitter, som skyddar. Men vi kommer ju ihåg stormen Babet året 2023, som sopade bort klitterna totalt.**
**För det andra är det största hotet i Skanör/Falsterbo grundvattnet, som stiger när havet stiger. Till år 2100 är prognosen för havsytan runt 1 m högre- vid regniga vintrar är grundvattnet uppe i ytan på känsliga områden redan nu. Inte långt ifrån lyxvillan var kommunen tvungen att riva den största skolan för mögel, kostnad minst 500 miljoner. Lyxvillan ligger troligen 1 m över havsytan och det kommer jättehotellet, som ska byggas en liten bit bort, också att göra.**
**Men det största problemet med Falsterbonäset är troligen Ljungheden/skogen mellan Ljunghusen och Skanör- inga vallar byggs här som skydd och grundvattnet är bara dm under markytan En nordvästlig storm bryter lätt igenom här. Så blir Falsterbo och Skanör två öar!!!**
[![](http://omklimat.se/wp-content/uploads/2023/06/Bild-11.png)](http://omklimat.se/wp-content/uploads/2023/06/Bild-11.png)
