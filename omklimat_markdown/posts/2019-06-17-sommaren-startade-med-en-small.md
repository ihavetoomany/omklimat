---
title: Sommaren startade med en smäll
date: 2019-06-17
slug: sommaren-startade-med-en-small
status: publish
author: Lars
categories:
  - Okategoriserade
source_url: "https://omklimat.se/sommaren-startade-med-en-small/"
wp_id: 1287
---
Vi minns alla den snustorra/varma sommaren 2018. Den blev nästan skrämmande lik framtidens somrar i en varmare värld. Det var faktiskt så torrt i närheten av högtrycket förra sommaren att åskvädren uteblev. Men i år strömmade varm och fuktig luft upp över landet redan i början av juni och resultatet blev blixt och dunder faktiskt 4 dygn i rad (12-15:e) i sydvästra Skåne. Åskan tände också på ett flertal hus, bland annat ett 4-våningshus mitt i Malmö, som blev så övertänt att det kanske måste rivas(se bild). Ett resultat av klimatförändringen är kraftigare åskväder med ibland extrema vattenmängder(mer hagel) och stormbyar, till och med någon tromb. Varmare luft kan innehålla betydligt större mängder vattenånga, som är bränsle till åskskurarna. I dagens tidning stod det att åskoväder i Frankrike förstört många vinodlingar. Hagel-stora som pingisbollar- pepprade vinfälten och även hus och bilar. När jag promenerade förbi systemet denna förmiddag i Malmö, så var gubbarna på bänken utanför, helt säkra på att denna sommar inte blir som förra. En av dem försökte övertyga med hög och tydlig röst. Det känns på något sätt tryggt.

[![](http://omklimat.se/wp-content/uploads/2019/06/IMG_1904.jpg)](http://omklimat.se/wp-content/uploads/2019/06/IMG_1904.jpg)
