---
title: "COP 17: 2C blev tyvärr 3-4C"
date: 2011-12-12
slug: cop-17-2c-blev-tyvarr-3-4c
status: publish
author: Lars
categories:
  - Klimat
  - Väder
source_url: "https://omklimat.se/cop-17-2c-blev-tyvarr-3-4c/"
wp_id: 116
---
Visst, COP 17 blev inte ett totalt fiasko, men avtalet kan bara bli lyckosamt om det fram till 2015 inträffar flera stora naturkatastrofer som Katrina. Man kom nämligen fram till en färdplan, som 2015 ska mynna ut i ett bindande avtal för alla stora utsläppsländer och det avtalet ska gälla från 2020. Dessutom spikade man en grön fond, som ska hjälpa u-länderna med pengar och teknik. De fattiga länderna  är nämligen som passiva rökare- de drabbas hårdast av den globala uppvärmningen utan att ha varit med att skapa utsläppen. Den gröna fonden är dock fortfarande som en bank utan pengar, men från 2020 ska stora belopp betalas ut till u-länderna. Många pusselbitar ska alltså falla på plats innan det funkar. Tyvärr är det fritt fram att öka utsläppen ända fram till 2020. Tåget kan ha gått vid den tidpunkten och det blir i stället en kamp för många länder att anpassa och förbereda sig till en global uppvärmning på 3-4 grader. Med en så varm planet- kan man då hindra en framtida havshöjning på 4-5 m? Kustkommunerna i Skåne lär få ett styvt jobb med alla vallar!
