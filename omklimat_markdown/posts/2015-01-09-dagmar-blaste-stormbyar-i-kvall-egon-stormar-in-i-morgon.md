---
title: Dagmar blåste stormbyar i kväll. Egon stormar in i morgon.
date: 2015-01-09
slug: dagmar-blaste-stormbyar-i-kvall-egon-stormar-in-i-morgon
status: publish
author: Lars
categories:
  - Okategoriserade
source_url: "https://omklimat.se/dagmar-blaste-stormbyar-i-kvall-egon-stormar-in-i-morgon/"
wp_id: 809
---
Nu-fredag kväll- passerar Dagmar med kraftiga vindar över sydvästra Götaland. Kl.22 rapporterade Falsterbo 25 m/s i vindbyarna, men det blir troligen mer i morgon. Nästa djupa lågtryck passerar redan i morgon under eftermiddagen och kvällen och heter Egon. Och Egon verkar ha mer energi. Vid passagen kan Skåne få mycket milt (8-10°) och det följs av kraftiga västvindar troligen med byar i intervallet 25-30 m/s. Naturligtvis riktigt busväder med blåst och regn, dock är vindbyarna det som skadar mest. Klass 2 varning är utfärdad i Halland och Skåne(Klass 2: Väderutveckling väntas som kan innebära fara för allmänheten, stora materiella skador och stora störningar i viktiga samhällsfunktioner. Allmänheten uppmanas att följa upp ny information på Internet, radio eller TV). Förresten drabbar en annan del av lågtryckskomplexet Norge i morgon. Namnet är Nina och hon kan ge orkanvindar mot norska kusten. Det gäller att hänga med i alla olika namn på stormarna.

[![Bild 48](http://omklimat.se/wp-content/uploads/2015/01/Bild-482-1024x729.png)](http://omklimat.se/wp-content/uploads/2015/01/Bild-482.png)
