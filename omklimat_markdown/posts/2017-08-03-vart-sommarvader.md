---
title: Vårt sommarväder
date: 2017-08-03
slug: vart-sommarvader
status: publish
author: Lars
categories:
  - Okategoriserade
source_url: "https://omklimat.se/vart-sommarvader/"
wp_id: 1149
---
Sommaren 2017 är än så länge ingen större njutning. Visserligen var juni lite varmare än normalt, men juli månad i Malmö hamnade något under det normala och vad gäller nederbörden var den ganska riklig under bägge månaderna. Vi har hittills fått 40 mm mer regn än normalt. Varför en så usel sommar utan en endaste värmebölja? Vad gäller den rejäla värmen får vi här i landet lita lite på turen. Nästan alltid under sommaren lägger sig ett bastant högtryck över Sydeuropa, som får både hett och torrt under långa perioder. De atlantiska lågtrycken tvingas då på en lite nordligare bana in över England och åt nordost över vårt land. Ganska ofta under sommaren flyttar sig dock högtrycket tillfälligt norrut och resultatet blir en eller flera värmeböljor hos oss. Denna sommar har vi dock inte fått ta del av den heta luften söderifrån. Dock har vi kunnat räkna in relativt många dagar med 20-25 grader, sol och nu håller badvattnen nära 20 grader. I södra Europa är det nu nästan i hetaste laget med temperaturer 30-40 grader(se bilden), mycket torrt och skogsbränder härjar. Förhoppningen för augusti är förståss att några värmeböljor rullar förbi landet innan höstmörkret lägger sig alltmer.Vi får leva på hoppet som loppan.

[![Skärmavbild 2017-08-03 kl. 11.41.09](http://omklimat.se/wp-content/uploads/2017/08/Skärmavbild-2017-08-03-kl.-11.41.09.jpg)](http://omklimat.se/wp-content/uploads/2017/08/Skärmavbild-2017-08-03-kl.-11.41.09.jpg)
