---
title: Nu i början av januari 2013- vinter eller vår?
date: 2013-01-04
slug: nu-i-borjan-av-januari-2013-vinter-eller-var
status: publish
author: Lars
categories:
  - Klimat
source_url: "https://omklimat.se/nu-i-borjan-av-januari-2013-vinter-eller-var/"
wp_id: 391
---
Vi fick ett markant omslag till blidväder på självaste julafton och sedan dess bara plusgrader och passerande regn- perioden är nu 11 dagar lång och det kan bli minst en halv månad innan det blir minusgrader igen. Vad gäller- vinter eller vår? SMHI har stora problem med sina årstidsdefinitioner i ett allt varmare klimat. De stämmer sällsynt dåligt i Skåne, vars väder mycket mer liknar det i Danmark än i övriga delar av vårt land. Danskarna säger:

Vinter:

Bruges ofte om månederne dec; jan; feb. Ingen officiel meteorologisk definition; men for Danmark er foreslået perioden, hvor minimumstemperaturen ligger under 0ºC (ca. 1. december til ca. 24. marts).

En luddig definition kan tyckas, som bara bygger på att dygnets lägsta temperatur ska vara under noll grader. Vad har danskarna nu- vinter eller vår? Då är den svenska definitionen mera distinkt:

Om dygnsmedeltemperaturen ligger i intervallet från 0,1°C till och med 9,9°C kallar vi detta för ett dygn med vårtemperatur. Om detta inträffar sju dygn i följd, säger vi att våren anlände det första av dessa dygn. Även om det blir en återgång till lägre temperaturer därefter så räknas det fortfarande som vår.

SMHIs definition av vår innehåller ytterligare ett villkor. Starten på våren får inte ske före den 15 februari. Detta är normalt tiden för högvintern i sydligaste Sverige. Spärren med den 15 februari fick införas år 2001, eftersom annars vintern blev alldeles för kort. Några år har vi förresten inte alls haft vinter- dygnsmedeltemperaturen har inte 5 dygn i rad hållit sig under nollan under de tre "vintermånaderna".

I Malmö kommer våren normalt 22 februari och kan alltså högst vara en vecka för tidig. Är den tidigare så går spärren in!!!  Typiskt svensk med ordning och reda- ofta med hjälp av spärrar.  Det finns naturligtvis också inbyggt hos oss människor andra kriterier.  Somliga tycker att våren kommer när tjälen släpper eller när den första sädesärlan trippar på gräsmattan, andra när blåsippan blommar och så vidare. När vårluften sveper in över Skåne känns det i hela kroppen- vårkänslor förståss. Förresten hittade jag några blommande snödroppar i parken:

[![](http://omklimat.se/wp-content/uploads/2013/01/IMG_5432-1024x768.jpg "IMG_5432")](http://omklimat.se/wp-content/uploads/2013/01/IMG_5432.jpg)
