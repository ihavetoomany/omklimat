---
title: Skeptikerpartiet SD har nu kontrollen
date: 2022-10-24
slug: skeptikerpartiet-sd-har-nu-kontrollen
status: publish
author: Lars
categories:
  - Okategoriserade
source_url: "https://omklimat.se/skeptikerpartiet-sd-har-nu-kontrollen/"
wp_id: 1437
---
SD och deras stödpartier på Tidö slott monterade ner klimatfrågan rejält. Kanske inte så konstigt eftersom SD är ett skeptikerparti. De har hela tiden följt Trump i spåren med att inte tro på forskningen utan ha egna tokiga idéer. Partiordförande Åkesson tycker hela klimatfrågan är uppblåst och tror ej på Parisavtalet. Han påstår att det dör fler av kyla än av värme. Trump hade i stället sagt att det är kyligt i dag, så global warming är bara trams. Likheten med Trump och hans politik är  nästan obehaglig. Precis som Trump framförs nu tvivel på evolutionen och klimatforskarnas slutsatser. Den nya klimatministern, som är liberal (och nu får 400% mer i lön), talade i tv om att de liberala idéerna får stå tillbaka för Tidö-avtalet. Det har SD drivit igenom för att få kontroll över regeringsarbetet. Miljödepartementet dras nu in under näringsdepartementet. Där ska Ebba Buch driva kärnkraften till max. Dock måste hon ha med sossarna på båten, annars vill inget företag satsa på kärnkraft. Ett långsiktigt hållbart energiavtal slöt S med bl. a. moderaterna och KD 2016, men för att taktiskt  vinna valet hoppade M och KD av det avtalet. Vilket företag vågar nu bygga ny kärnkraft?? Enligt den nya regeringen ska det byggas många små, ”gulliga” kärnkraftverk(SMR) över landet. De kan ju läggas i kommuner, som vägrat bygga havsbaserad vindkraft för utsiktens skull. Strålningen skadar väl inte? Dock är det inga garantier, eftersom dessa små urandrivande verk ännu inte har byggts eller testats.

Vad ska man egentligen tro om SD?

**Riksdagsledamoten Elsa Widding** (SD) skapade stora rubriker i förra veckan med sitt första anförande i kammaren, då hon bland annat sa att klimatkrisen saknar stöd i vetenskapen, och att den globala temperaturhöjningen på det hela är bra eftersom färre dör av kyla. Snömos med andra ord!

[![](http://omklimat.se/wp-content/uploads/2022/10/32e6d100-5630-41fd-ad31-15fdb59337fc.jpeg)](http://omklimat.se/wp-content/uploads/2022/10/32e6d100-5630-41fd-ad31-15fdb59337fc.jpeg)
