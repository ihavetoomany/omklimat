---
title: Globalt blir kanske 2014 det varmaste året hittills
date: 2014-10-24
slug: globalt-blir-kanske-2014-det-varmaste-aret-hittills
status: publish
author: Lars
categories:
  - Okategoriserade
source_url: "https://omklimat.se/globalt-blir-kanske-2014-det-varmaste-aret-hittills/"
wp_id: 884
---
Värmen tuffar på och det gör också utsläppen av växthusgaser. Koncentrationerna av koldioxid och övriga växthusgaser i atmosfären nådde nya rekordnivåer under 2013. Koldioxidhalterna ökade med 2,9 ppm (miljondelar) vilket är den största ökningen hittills. Troligen når vi den magiska gränsen 400 ppm i lufthavet redan i år och samtidigt kanske år 2014 blir det varmaste året någonsin. Vår uppdelning av årstider - vardera 3 månader långa- måste snart skotas tack vare klimatförändringen. Både maj och september är numera sommarmånader i Skåne och inget annat. Vintern lever farligt. Definitionen på 5 dygn med medeltemperatur under noll grader för att det ska bli vinter når vi alltmer sällan. Flera år har vi alltså inte haft någon vinter, utan en kylig regnperiod, mera likt vädret i södra Europa. Och hur blev då september i år. Jo, runt 2 grader varmare än normalt. Dessutom torrt och soligt. Vattentemperaturen höll sig länge nära 18 grader. Så visst var det en sommarmånad.

[![Bild 54](http://omklimat.se/wp-content/uploads/2014/10/Bild-54.png)](http://omklimat.se/wp-content/uploads/2014/10/Bild-54.png)
