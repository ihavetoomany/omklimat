---
title: November inte långt från värmerekordet
date: 2014-12-02
slug: november-inte-langt-fran-varmerekordet
status: publish
author: Lars
categories:
  - Okategoriserade
source_url: "https://omklimat.se/november-inte-langt-fran-varmerekordet/"
wp_id: 756
---
I november fortsatte de milda vindarna från sydlig riktning att blåsa. Malmö hamnade 3,5 grader över det normala, bara fyra tiondelar från värmerekordet från 2006. Det mest anmärkningsvärda är att sydligaste Skåne, inklusive Malmö och Lund, hitills inte haft en enda frostnatt. De vinterkalla nordvindarna har helt uteblivit under hösten och nu lär hela väderåret 2014 sluta med ett värmerekord. Året 2014 kan både slå globalt och lokalt värmerekord och det är klimatskeptikerna inte glada för. Vad gäller den globala uppvärmningen så följer den klimatforskarnas dystra prognoser. Därför blir de internationella mötena i FN:s regi, först nu i Lima och nästa år i Paris, mycket viktiga. Kan världens länder enas om att hejda utsläppen av växthusgaser inom ett årtionde eller ej. När nu USA  och Kina börjar "röra på sig" i klimatförhandlingarna är chanserna större än innan, men att nå ett stopp vid en två grader varmare värld är en stor utmaning. Blir det fråga om ett urvattnat förslag i Paris, så försvinner chansen.[![CIMG3708](http://omklimat.se/wp-content/uploads/2014/12/CIMG3708.jpg)](http://omklimat.se/wp-content/uploads/2014/12/CIMG3708.jpg)
