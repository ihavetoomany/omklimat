---
title: Anpassning  är ordet
date: 2014-12-07
slug: anpassning-ar-ordet
status: publish
author: Lars
categories:
  - Okategoriserade
source_url: "https://omklimat.se/anpassning-ar-ordet/"
wp_id: 759
---
När man ska köpa hus i Vellinge kommun är varken kommunen eller mäklarna till någon större hjälp vad gäller att peka ut riskområden för havshöjningen. Jag har försökt att få ut en vettig höjdnivåkarta av kommunen och jag har frågat åtskilliga mäklare på Näset. Kommunen är inte pigg på att peka ut de mest låglänta områdena och mäklarna nämner inte med ett ord klimatändringen och därmed havshöjningen. Frågar jag hur högt över havet huset ligger får jag inget svar.

I kvällens Rapport(7/12-14) sändes ett inslag om södra Florida och Miami. Där inser nu alla att klimatförändringen redan är ett stort hot. Den amerikanska vädertjänsten(liksom FN:s klimatpanel) anser att havshöjningen blir cirka 1 m till år 2100. Redan nu kan en kombination av storm och högt vattenstånd innebära en katastrof för Miami. Mäklarna och kommunen inser det och en klimatforskare uttryckte sig: Klimatet lockar folk till Florida och ironiskt nog är det också klimatet som håller alla borta från Florida i framtiden. Anpassning är alltså nyckelordet redan nu i Miami- man måste höja vägar, bygga murar och dra nya avlopp. På pricken samma sak gäller även på Näset. Nästan ingenting har gjorts. Kanske ska man börja att informera om var riskområdena finns.

[![Bild 32](http://omklimat.se/wp-content/uploads/2014/12/Bild-32.png)](http://omklimat.se/wp-content/uploads/2014/12/Bild-32.png)
