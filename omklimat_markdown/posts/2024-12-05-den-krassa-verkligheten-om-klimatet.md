---
title: Den krassa verkligheten om klimatet
date: 2024-12-05
slug: den-krassa-verkligheten-om-klimatet
status: publish
author: Lars
categories:
  - Okategoriserade
source_url: "https://omklimat.se/den-krassa-verkligheten-om-klimatet/"
wp_id: 1762
---
**Skandinavien har genomgått flera istider. Många av oss har lärt sig att det varit fyra stycken bakåt i historien. Idag vet dock forskarna att det har varit många fler. Variationen istid-värmeperiod beror på jordens läge i förhållande till solen-astronomiska lagar. Den senaste istiden slutade för 10 000 år sedan. Idag lever vi i en period med ganska varmt klimat och vi vet att människan för första gången påverkar klimatet med sina utsläpp av växthusgaser. Därmed ökar värmen snabbt i stället för att det nu skulle bli mycket långsamt kallare. När nästa istid kommer vet ingen, inte ens om den kommer. Vi människor borde försöka stoppa den snabba uppvärmningen, men det tycks vara en omöjlig uppgift. Haven värms nu upp snabbt, polarisarna smälter och havsnivån stiger allt snabbare. Vid senaste värmeperioden var havet 5-6 m högre än nu och skulle all is smälta blir det runt 100 m:s höjning- en total katastrof för de flesta länder. Det är naturligtvis en mycket långsam process, men på vägen dit- troligen relativt snart- passerar vi flera tröskelnivåer. Då kan vi människor inte längre stoppa uppvärmningen. Därför är utsläppen av främst CO2 så viktiga att hejda så snabbt som möjligt. Klimatförändringen borde alltså vara långt viktigare än allt annat- en existentiell fråga. Så då borde alla rösta fram de partier, som inser allvaret. Hur var det vid vårt senaste val? Jo, det flesta tyckte bensinpriset var betydligt viktigare och gav sin röst till SD- ett parti som inte tror på klimatforskarna- skeptiker som Trump.**
[![](http://omklimat.se/wp-content/uploads/2024/12/Skarmavbild-2024-10-17-kl.-08.53.36.png)](http://omklimat.se/wp-content/uploads/2024/12/Skarmavbild-2024-10-17-kl.-08.53.36.png)
