---
title: Helt normal sommar
date: 2017-09-05
slug: helt-normal-sommar
status: publish
author: Lars
categories:
  - Okategoriserade
source_url: "https://omklimat.se/helt-normal-sommar/"
wp_id: 1153
---
Media har pekat ut sommaren i år som den kallaste på mycket länge. Som så mycket annat i media är påståendet starkt vinklat. Det är sant att vi inte upplevt en enda värmebölja och att sommarens högsta temperatur hamnat runt 27 grader, men från Malmös horisont blev det totalt ett blygsamt värmeöverskott  på runt 0,5 grader och lite mer regn än normalt. Förra sommaren var klart varmare, men 2015 ungefär som i år. Också sommaren 2011 var lite sval plus enorma regn- drygt 300 mm totalt. Vad beror detta på då? Jo, väderläget mycket fastlåst med en ganska sydlig lågtrycksbana åt nordost över Götaland. På samma gång extremt varmt i Sydeuropa, torka och utbredda skogsbränder. Oftast brukar den heta varmluften i Sydeuropa ta sig upp över vårt land några veckor under sommaren, men i år blev det inte så. Lite oturligt blev också semestermånaden juli svalare än både juni och augusti.

[![IMG_7925](http://omklimat.se/wp-content/uploads/2017/09/IMG_7925.jpg)](http://omklimat.se/wp-content/uploads/2017/09/IMG_7925.jpg)
