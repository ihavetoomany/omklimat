---
title: November blev mycket mild och torr, på några orter troligen rekordtorr.
date: 2011-12-01
slug: november-blev-mycket-mild-och-torr-pa-nagra-orter-troligen-rekordtorr
status: publish
author: Lars
categories:
  - Klimat
source_url: "https://omklimat.se/november-blev-mycket-mild-och-torr-pa-nagra-orter-troligen-rekordtorr/"
wp_id: 101
---
Förra året fick vi redan i november rejäla snöfall och i slutet av månaden var hela landet snöklätt. Från kyla och snö gick vi alltså i år till värme och torka. Årets november blev mycket mild, 1,5-2 grader mildare än normalt och mycket torr. Ett mäktigt högtryck styrde bort alla regnområden under nästan hela månaden. Lågtrycken fick större spelrum först i slutet av månaden och den 27:e passerade till och med en storm med orkanvindar i byarna, mest fick Hanö med 41 m/s( se tidigare inlägg). Torkan och det milda vädret  dominerade alltså i år och nederbördsmängderna blev mycket blygsamma, runt 10 mm mot normalt ca 60 mm. Falsterbo och Lund slog troligen nya rekord vad gäller torkan. Vilken kontrast mot förra året då vi snuddade vid nederbördsrekorden i stället. Då hade Lund 115, Malmö 114 och Kristianstad 125 mm. När jag tittar närmare i statistiken så slog faktiskt Falsterbo förra året nytt nederbördsrekord med 95 mm och i år blev det troligen runt  5 mm!!!

OBS! De exakta siffrorna för regnen under november spikas först när sista avläsningen görs i dag på morgonen.
