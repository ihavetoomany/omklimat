---
title: I Malmö den varmaste junimånaden någonsin!!!
date: 2021-07-05
slug: i-malmo-den-varmaste-junimanaden-nagonsin
status: publish
author: Lars
categories:
  - Okategoriserade
source_url: "https://omklimat.se/i-malmo-den-varmaste-junimanaden-nagonsin/"
wp_id: 1374
---
Så har vi upplevt halva året 2021 med de nya- betydligt varmare- normalvärdena från perioden 1991-2020. Temperaturerna höll sig ganska nära normalvärdet- ibland lite kallare och ibland lite varmare, men så hände plötsligt något när sommaren började. Ett högtryck med rejält sommarvarm luft växte sig stark över landet och temperaturerna sköt i höjden. Värmeböljan var ett faktum och trots en del åskskurar stannade högsommarvärmen kvar. Malmö nådde ett flertal dagar över 30°, men värst var Målilla i Småland med 34,6°. **Månaden juni blev faktiskt den varmaste någonsin i Malmö** med en medeltemperatur på 18,8°, någon tiondel varmare än tidigare rekordet från 1992. Dessutom törstade markerna efter vatten- bara 16 mm i Malmö mot normalt 64. I Lund ännu torrare med 9 mm.

[![](http://omklimat.se/wp-content/uploads/2021/07/Skärmavbild-2021-07-05-kl.-22.36.04.png)](http://omklimat.se/wp-content/uploads/2021/07/Skärmavbild-2021-07-05-kl.-22.36.04.png)
