---
title: Extremt väder triggas av det allt varmare klimatet.
date: 2024-01-30
slug: extremt-vader-triggas-av-det-allt-varmare-klimatet
status: publish
author: Lars
categories:
  - Okategoriserade
source_url: "https://omklimat.se/extremt-vader-triggas-av-det-allt-varmare-klimatet/"
wp_id: 1607
---
**Koldioxid är den viktigaste gasen för att kontrollera  jordens temperatur. Dessvärre stiger värdet hela tiden på koldioxiden i lufthavet- nu drygt 420 ppm och varje år plussar vi på 3-4 ppm. Ingen vändning syns i sikte. Jorden blir allt hetare - nu 1,4 grader varmare sedan förindustriell tid. I vårt land 1,6 grader. Vi susar förbi Parismålets värden på 1,5-2 grader varmare. Nå, det är väl ingenting som bekymrar svenskarna. Det allvarliga som händer är långt ifrån vårt land, eller?? Tyvärr är det ett önsketänkande. Redan nu drabbas vi i allt snabbare takt av extremväder och samtidigt stiger havet och de stora glaciärerna smälter allt snabbare. Det är nämligen en koppling mellan väder och klimat, som blir alltmer påtaglig. Ett exempel är översvämningarna i inre Skåne. Vädret låser ofta en längre tid i samma vädertyp. Lågtryck efter lågtryck har under ett flertal veckor matat in stora regnområden över Sydsverige. Varje regn ger större mängder än innan, eftersom varmare luft kan innehålla mer vattenånga, som kondenserar till regndroppar. Enkel fysik med andra ord. Tack vare klimatförändringen får vi alltså mer regn, när vädret låser på det ostadiga och på samma sätt får vi när ett högtryck parkerar, varmare och torrare än innan. Ett bra exempel är sommaren 2018. Så visst har vi ett klimatnödläge och klimataktivisterna med Greta i spetsen har helt rätt. Då är det kanske dumt att bura in dem. Det rätta är i stället att ändra vår nuvarande klimatpolitik, som sanslöst gynnar fossilindustrin. För att koppla till Macrons besök i landet. Han vill bara sälja ny kärnkraft och det löser inga problem, utan vi får i stället fler med tanke på den farliga strålningen och vem ska betala? Ja, just det- svenska folket och det är sannerligen inga små summor för att skaffa en gammal teknik på väg ut!! Dessutom ett drömläge för alla terrorister!**
[![](http://omklimat.se/wp-content/uploads/2024/01/Skarmavbild2012-12-12kl.01.30.58-300x219.jpg)](http://omklimat.se/wp-content/uploads/2024/01/Skarmavbild2012-12-12kl.01.30.58.jpg)
