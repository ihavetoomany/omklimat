---
title: År 2014 blir kanske det varmaste året hitills.
date: 2014-10-03
slug: ar-2014-blir-kanske-det-varmaste-aret-hitills
status: publish
author: Lars
categories:
  - Okategoriserade
source_url: "https://omklimat.se/ar-2014-blir-kanske-det-varmaste-aret-hitills/"
wp_id: 729
---
Värmen tuffar på och det gör också utsläppen av växthusgaser. Koncentrationerna av koldioxid och övriga växthusgaser i atmosfären nådde nya rekordnivåer under 2013. Koldioxidhalterna ökade med 2,9 ppm(miljondelar) vilket är den största ökningen hitills. Troligen når vi den magiska gränsen 400 ppm i lufthavet redan i år och samtidigt blir kanske 2014 det varmaste året någonsin. Uppvärmningen skrotar våra årstider, som alla är 3 månader långa. Både maj och september är numera sommarmånader i Skåne och inget annat. Dessutom lever vintern farligt. Definitionen på 5 dygn med medeltemperatur under noll grader för att det ska bli vinter, når vi alltmer sällan. Flera år har vi alltså inte haft någon vinter, utan en kylig regnperiod. När ska då hösten övergå i vår? Enligt SMHI kan det inte bli vår förrän den 15 februari, så då skulle alltså hösten tidigast övergå i vår. Reglerna blir alltså alltmer dazumal. Och hur blev då årets september? Jo, runt 2 grader varmare än normalt. Dessutom torrt och soligt. Vattentemperaturen höll sig länge nära 18 grader. Så visst var det en sommarmånad.

[![Bild 54](http://omklimat.se/wp-content/uploads/2014/10/Bild-54.png)](http://omklimat.se/wp-content/uploads/2014/10/Bild-54.png)
