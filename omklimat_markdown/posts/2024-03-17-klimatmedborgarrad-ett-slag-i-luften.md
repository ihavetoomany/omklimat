---
title: Klimatmedborgarråd- ett slag i luften
date: 2024-03-17
slug: klimatmedborgarrad-ett-slag-i-luften
status: publish
author: Lars
categories:
  - Okategoriserade
source_url: "https://omklimat.se/klimatmedborgarrad-ett-slag-i-luften/"
wp_id: 1627
---
**Nu ska vanliga medborgare hitta lösningar på klimatproblemet. Vilken grej- man ska först utbilda dem i hur uppvärmningen av vårt kära klot fungerar. Sedan diskuterar de fram geniala lösningar. Men finns det inte en klimatgrupp redan med experter, som bidrar med smarta lösningar till regeringen?? Javisst finns den gruppen, men regeringen och inte minst SD lyssnar inte ett dugg på dem. Varför? Jo, de kräver åtgärder som påverkar medborgarna en aning och det ska inte behövas. Vi är ju ett rikt land med höga utsläpp och lever därefter. Varför ska vi behöva tänka på klimatet/ miljön för att våra barn/barnbarn ska få det någorlunda drägligt? Dock är det inte bara framtiden det gäller. Redan nu triggas alla extremväder av allt varmare luft. Klimatskadorna blir allt värre och större, men vem ska betala. Ovädret Babet kostade bara i Vellinge kommun ett flertal miljoner och då räknas inte in 60-70 badhytter - inköpspris 50-100 tusen kronor- som blev mosade. Räknar man in alla andra kustkommuner längs Östersjökusten, så kostade Babet säkert långt mer än 10 miljoner. Och det är bara ett av många vinter-oväder, som kommer allt oftare och som sagt triggas av det varmare klimatet. Verkligheten är också att medborgarna inte inser vidden av klimatförändringen och bryr sig inte heller. De flesta jag frågat kan inte ens skilja på väder och klimat. Att klimatet är ett medelvärde under 30 år på en ort av vädret är ju bara ett sätt att få kontroll på vad som händer. Förresten går uppvärmningen så snabbt att flera länder i stället nu räknar perioder om 20 år. Klimatforskarna sysslar ju med beräkningar av strålningen ut/in av vårt kära klot. Och resultatet är minsann ingen munter läsning! Inte undra på att Gretas gäng protesterar mot en regering som i stället ökar utsläppen.**
[![](http://omklimat.se/wp-content/uploads/2024/03/a0e408781ee4ff8f466e91fedb007b349bea7b64c1b031e019-9900000000079e3c.jpg)](http://omklimat.se/wp-content/uploads/2024/03/a0e408781ee4ff8f466e91fedb007b349bea7b64c1b031e019-9900000000079e3c.jpg)
