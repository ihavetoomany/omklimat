---
title: 2013 blev varmt och soligt med flera rejäla höststormar
date: 2014-01-04
slug: 2013-blev-varmt-och-soligt-med-flera-rejala-hoststormar
status: publish
author: Lars
categories:
  - Klimat
source_url: "https://omklimat.se/2013-blev-varmt-och-soligt-med-flera-rejala-hoststormar/"
wp_id: 508
---
Sammanfattning av väderåret 2013:  Ett rejält bakslag med högtryck och kalla ost-nordostvindar i mars fördröjde våren, men ändå kom sommaren nästan en vecka för tidigt! Sommaren fick gott betyg- dock som vanligt regn i juni, sedan varmt och soligt med lokala skyfall i augusti. Som vanligt stannade sommarvärmen kvar ett bra tag i september. Mycket mild och blöt oktober med stormen Simone som avslutning den 28:e(max 42 m/s Hallands väderö). Åtskilliga träd fälldes och som mest 70.000 strömlösa i landet. Så kom stormen Hilde i november(den 16:e) över norra Sverige med nytt svenskt vindrekord i medelvind (Stekenjokk hela 47 m/s) och många träd föll även då. Det var dock en svag västanfläkt mot den tropiska orkanen Haiyan som drabbade Flipinerna den 7-8 nov. medelvind 87 m/s i byarna 106 m/s!!!! Det blev en av klotets värsta oväder och största katastrofer. Antalet döda ännu inte fastställt- kanske mer än 5000. Året avslutade med livlig lågtrycktrafik och fler stormar- vi minns Sven 5-7 december( i Danmark Bodil), som drabbade Sydsverige hårt. Rynge och Halmstad noterade orkanbyar 33 m/s. Ca 50 000 utan ström och havet nådde rekordnivåer längs kusten i Skåne och Halland. Ribban förstördes när höga vågor svepte in i den kraftiga vinden. Kvicksandsvarningar utfärdades. Dessutom fälldes mycket skog och tåg, flyg ställdes in. En vecka senare drabbade stormen Ivar Norrland lika hårt och enorma mängder skog fälldes där. December blev nästan rekordmild, 3-4 grader mildare än normalt och varmast var självaste julafton med med drygt 10 plusgrader både i Malmö och Lund.

I Malmö blev året 2013  1,7 grader varmare än normalt och runt 600 mm nederbörd, vilket är helt normalt. Nu i början av januari är fortfarande landet snöfritt en bit upp i Svealand och  rejält milda sydvästvindar sveper norrut. Enligt prognoskartorna sker ingen ändring till mitten av januari, dock tappar vindarna lite av sin kraft, vilket innebär långsamt något kallare- åtminstone i norr.
