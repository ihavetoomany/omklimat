---
title: Var blir vintern av??
date: 2015-01-27
slug: var-blir-vintern-av
status: publish
author: Lars
categories:
  - Okategoriserade
source_url: "https://omklimat.se/var-blir-vintern-av/"
wp_id: 828
---
Även januari blir mild med flera graders överskott i värme. Regnen har smattrat mot rutan, gräsmattorna är gröna och snön har lyst med sin frånvaro. Både snödroppar och vintergäck har i flera veckor blommat i parkerna i Malmö. Var blir vintern av? SMHI-folket har länge talat om snö och minusgrader i hela landet, men som vanligt skjuter de över målet för åtminstone södra Skåne och västkusten. Enligt definitionen har Falsterbo inte fått vinter än och i Malmö har det mest varit plusgrader under januari. När vi nu närmar oss månadsskiftet blir det troligen lite kallare och även under de första dagarna i februari, men vad händer sedan? SMHI har inga längre prognoser på nätet, men det har DMI och den talar om en återgång till betydligt mildare väder  redan runt den 5 februari.[![Bild 59](http://omklimat.se/wp-content/uploads/2015/01/Bild-59.png)](http://omklimat.se/wp-content/uploads/2015/01/Bild-59.png)
