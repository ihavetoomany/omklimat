---
title: "\"Vintern 2025\""
date: 2025-02-21
slug: vintern-2025
status: publish
author: Lars
categories:
  - Okategoriserade
source_url: "https://omklimat.se/vintern-2025/"
wp_id: 1797
---
**Vi människor påverkar nu i hög grad årstiderna med våra utsläpp  av CO2. Även i år har vi ju inte haft någon vinter i södra Skåne förrän någon vecka i februari. Dock ser ju våren ut att snabbt ta över nu i vecka 8 med varmare luft. Så vad har vi för årstid just nu? SMHI:s definitioner fick sig en knäck redan i början av 2000-talet. Man ändrade då på definitionerna, som var enkla från början: 5 dygn under noll grader=vinter, 5 dygn över 10 grader= sommar och däremellan vår och höst. Bakslag räknas inte. SMHI införde nämligen år 2001 att efter den 15 feb. kunde man inte fortsätta med hösten utan kalla det vår, om inte vintern tagit över. Dessutom ändrade man, så att övergången vinter till vår skulle vara 7 dygn, inte 5. Det blev som väntat en ”soppa”. Ska man sammanfatta, så en eller ett par dagar med snö/kallare kan knappast kallas vinter. Vintern har vi fixat bort för länge sedan här i södra Skåne med hjälp av alla våra utsläpp. Vi har normalt nu i södra Skåne ingen vinter, utan bara tre årstider. Att det ett fåtal dygn slår till med temperaturer under 0 grader kan man bjuda på- men vinter är det svårt att kalla. Men vad  kallar SMHI årstiden nu då? Jo vinter, men just i dag vårtemperaturer- det är ju ett flertal plusgrader och det är först om blidvädret håller sig 10 dygn framåt, som vi får kalla det vår i dag! Om kvicksilvret något dygn i nästa vecka skulle hålla sig under 0 grader, så måste man räkna 10 dygn därifrån, för att kalla det vår. Dock är det ganska lätt i år för mild, fuktig luft med sydvästvindar matas in på bred front, så våren kom till Malmö runt den 20 februari. Så slipper vi bry oss.**
