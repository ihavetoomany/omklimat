---
title: I sydvästra Skåne snöt sig vintern!
date: 2022-02-15
slug: i-sydvastra-skane-snot-sig-vintern
status: publish
author: Lars
categories:
  - Okategoriserade
source_url: "https://omklimat.se/i-sydvastra-skane-snot-sig-vintern/"
wp_id: 1418
---
För att vintern ska börja krävs 5 dygn med temperatur på minussidan och trots att det var lite kyla i december, så fick sydvästra Skåne ingen vinter. Hela januari och som det verkar nu även februari, härjade lågtrycken på nordliga banor. Därmed nästan enbart regn i nederbörden och ständig blåst ifrån sydväst-väst, kortvarigt nordväst. Verkar inte vara någon större chansning att bygga ut havsbaserad vindkraft. Ser man tillbaka i tiden, så blev de tre vintrarna  1985-86-87 så kalla att isbrytare fick jobba i Öresund. Men det var då det. Klimatförändringen har förändrat vintern till en kort historia. I år försvann den helt. Enligt SMHI kan inte våren komma förrän just i dag den 15 februari. Det har alltså varit höst hela tiden och nu blev det plötsligt vår. Man undrar[![](http://omklimat.se/wp-content/uploads/2022/02/Bild-2022-02-15-kl.-23.18.jpeg)](http://omklimat.se/wp-content/uploads/2022/02/Bild-2022-02-15-kl.-23.18.jpeg) ibland hur snödroppar och vintergäck hänger med. De har ju blommat nu i minst en månad.
