---
title: Hinner vintern komma?
date: 2012-01-07
slug: hinner-vintern-komma
status: publish
author: Lars
categories:
  - Väder
source_url: "https://omklimat.se/hinner-vintern-komma/"
wp_id: 150
---
Fortfarande nästan total dominans av milda vindar västerifrån och bara tillfälligt kan nordvindarna föra ner  kallare luft bakom något lågtryck. Prognoserna 10 dygn framåt flaggar inte för något vinterväder, utan den milda atlantluften dominerar. Enligt SMHI:s definitioner är det höst i Götaland och inte vinter. Fram till den 15 februari är det höst om det milda vädret fortsätter. Vad händer sedan? Jo, om det även då fortsätter att vara milt i 7 dygn så har våren kommit! Och när våren kommit har vintern försuttit sin chans och kan inte komma tillbaka även om det blir en kall period med minusgrader. Det betyder att vi inte får någon vinter i år enligt SMHI:s definition. Så har det varit flera milda vintrar också innan vi fick de två senaste kalla. I framtiden blir ju vintrarna allt mildare  på grund av den förstärkta växthuseffekten. De fyra årstiderna tenderar att bara bli tre och när vi ska kalla hösten för vår är en öppen fråga.SMHI:s tidpunkt den 15 februari låter  väl sent för Skånes del. Redan innan jul stack de första snödropparna upp och blommade, snart är det vintergäcken  som lyser gula i parkerna.
