---
title: Hur högt kan havet tillfälligt stiga på Näset- nu och i framtiden?
date: 2018-02-07
slug: hur-hogt-kan-havet-tillfalligt-stiga-nu-och-i-framtiden
status: publish
author: Lars
categories:
  - Okategoriserade
source_url: "https://omklimat.se/hur-hogt-kan-havet-tillfalligt-stiga-nu-och-i-framtiden/"
wp_id: 1193
---
Sveriges kustområden kan drabbas av tillfälliga höga havsvattenstånd i samband med stormar eller då kraftiga lågtryck passerar. Den globala uppvärmningen gör att havet stiger kontinuerligt och medelnivåerna höjs. SMHI har gjort nya beräkningar av läget i bland annat Skanör. Till vänster i diagrammet visas dagens klimat- ganska ofta stiger havet till runt 1 m och rekordet är 1,53 m från 4 jan. 2017, som högst kan havet stiga till runt 2 m. Dock beräknades översvämningen i Skanör den 13 nov. 1872 till ca 2,4 m över medelvattennivån. År 2100 har klimatförändringen höjt havet med 0,5-1 m beroende på hur snabbt vi kan stoppa koldioxidutsläppen. RCP2,6 är en snabb minskning av utsläppen enligt Parisavtalet och RCP8,5 motsatsen- vi fortsätter med vår "moderna livsstil", som om ingenting hänt. Men då kan vi också räkna med en havsnivå på nästan 3 m över dagens. **Havet fortsätter naturligtvis att stiga även efter år 2100!!! Planeten har haft ett antal istider och däremellan kortare värmeperioder- under den senaste varma perioden var temperaturen 2 grader högre och havsnivån 5-6 m över det normala. Javisst, 5 m imponerar. Så det är hög tid att bygga vallar på Näset.**
[![fullsizeoutput_8a72](http://omklimat.se/wp-content/uploads/2018/02/fullsizeoutput_8a72.jpeg)](http://omklimat.se/wp-content/uploads/2018/02/fullsizeoutput_8a72.jpeg)
