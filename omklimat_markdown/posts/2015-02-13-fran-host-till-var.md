---
title: Från höst till vår!!
date: 2015-02-13
slug: fran-host-till-var
status: publish
author: Lars
categories:
  - Okategoriserade
source_url: "https://omklimat.se/fran-host-till-var/"
wp_id: 839
---
Snart trampar vi in i sportlovsveckan(v8) och enligt prognoserna med ökat antal plusgrader. De milda vindarna söderifrån vrider bara mot sydväst/väst och därmed är vintern långt borta för Sydsveriges del. Det troligaste är att många orter nära kusten i Halland, Skåne och Blekinge inte får någon vinter i år. I Falsterbo rullar hösten på och det gör den fram till den 15 februari. Först då kan det bli vår enligt den definition SMHI antagit. Och håller sig dygnsmedeltemperaturen under vecka 8 över noll grader sju dygn i rad så är det rekordtidig vår. Så blev det förra året och det ser lika milt ut i år. Falsterbo får hålla till godo med bara tre årstider i år och ganska ofta i framtiden också. Vi går ju mot varmare tider och huvudorsaken är människans utsläpp av växthusgaser. Detta faktum har nog de flesta insett vid det här laget, men vad vi kanske inte förstått är att uppgiften att begränsa utsläppen av koldioxid är en näst intill omöjlig uppgift i denna oroliga värld. Att alla stora nationer ska skriva under på ett  kraftfullt avtal i Paris i december i år verkar i nuläget mycket osannolikt.

[![IMG_6976](http://omklimat.se/wp-content/uploads/2015/02/IMG_6976.jpg)](http://omklimat.se/wp-content/uploads/2015/02/IMG_6976.jpg)
