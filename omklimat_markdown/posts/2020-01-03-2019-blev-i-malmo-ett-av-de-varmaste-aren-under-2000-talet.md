---
title: 2019 blev i Malmö ett av de varmaste åren under 2000-talet
date: 2020-01-03
slug: 2019-blev-i-malmo-ett-av-de-varmaste-aren-under-2000-talet
status: publish
author: Lars
categories:
  - Okategoriserade
source_url: "https://omklimat.se/2019-blev-i-malmo-ett-av-de-varmaste-aren-under-2000-talet/"
wp_id: 1299
---
Som vanligt regn, blåst och drygt 5 plusgrader under julen. Vintern dröjer om den nu alls kommer. Decembers facit blev nästan rekordvarmt- 3,5 grader varmare än normalt och regnmängderna nära det normala. Bara ett fåtal nätter med minusgrader och någon snö såg inte jag till i Malmö. Ser vi på väderåret 2019, så också det nästan rekordvarmt med en medeltemperatur på 10,2 grader eller 2,4 grader över normalen- mycket blöt och mild vår, följt av en solig, varm och torr sommar. Så var det inte längre norrut i landet. Under 2000-talet är det bara ett år, som blev varmare- nämligen 2014 med 3,3 grader  varmare än normalt. Men 2018 då? Extremt het och torr sommar, men ovanligt kall vår. Ni kommer väl förresten ihåg sommaren 2014, som avslutades i slutet av augusti med enorma skyfall i just Malmö. Ju varmare luften är desto mer vattenånga kan den innehålla, som är bränsle till åskmolnen och därmed kraftigare skyfall. Vi går ju mot allt varmare tider och därmed mer och värre extremväder.

[![](http://omklimat.se/wp-content/uploads/2020/01/fullsizeoutput_9e87.jpeg)](http://omklimat.se/wp-content/uploads/2020/01/fullsizeoutput_9e87.jpeg)
