---
title: Nu är planeten 1 grad varmare- halvvägs till 2 grader!!!
date: 2015-11-20
slug: nu-ar-planeten-1-grad-varmare-halvvags-till-2-grader
status: publish
author: Lars
categories:
  - Okategoriserade
source_url: "https://omklimat.se/nu-ar-planeten-1-grad-varmare-halvvags-till-2-grader/"
wp_id: 950
---
En ny klimatrapport konstaterar att 2015 blir nästan säkert det varmaste året någonsin och att planeten nu har blivit 1 grad varmare. Vi har åter satt nytt rekord vad gäller utsläppen av växthusgaser. Dessutom har vi med vår nuvarande utsläppsnivå intäcknat 1,5 grader, alltså bara en halv grad upp till 2 grader. Räknar man in alla löften som världens stater lovat till Parismötet, så hamnar vi kanske på 3-3,5 grader enligt klimatforskarna och då brinner det i knutarna. Koldioxidnivån i lufthavet har från år 1850 tills nu ökat med nästan 40 procent- 400 ppm-vallen är precis passerad och det bara fortsätter uppåt. Alltså hög tid att anpassa oss till en klart varmare värld med alla dess problem- smältande ismassor, högre havsnivåer, fler värmeböljor och ökat extremväder. Klimatforskarna vet naturligtvis inte alla svaren. Tröskeleffekter kan överraska och då är vi illa ute.

[![IMG_2513](http://omklimat.se/wp-content/uploads/2015/11/IMG_2513.jpg)](http://omklimat.se/wp-content/uploads/2015/11/IMG_2513.jpg)
