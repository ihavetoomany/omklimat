---
title: Extremväder ger enorma kostnader för samhället
date: 2015-10-06
slug: extremvader-ger-enorma-kostnader-for-samhallet
status: publish
author: Lars
categories:
  - Okategoriserade
source_url: "https://omklimat.se/extremvader-ger-enorma-kostnader-for-samhallet/"
wp_id: 935
---
Skyfallet den 31 augusti 2014 över Malmö kostade försäkringsbolagen en kvarts miljard. Det föll ca 100 mm regn på kort tid och lika illa gick det för Malmö i juli 2007. Dock är det peanuts mot skyfallet i Köpenhamn 2011 som fick en slutnota på runt 5 miljarder. Extremväderna kommer numera med korta mellanrum och därmed tvekar försäkringsbolagen. Man sätter maxbelopp eller så kan husen i utsatta områden inte få någon försäkring. Skyfallet i Malmö 2014 går nu till domstol, eftersom försäkringsbolaget inte vill betala mer än 5 miljoner!!!  I en allt varmare atmosfär ger kraftiga åskväder enorma regnmängder på kort tid. Ju varmare luft, desto mer vattenånga kan luften innehålla och just vattenångan är bränslet till ett åskväder. Franska medelhavskusten drabbades för några dagar sedan av enorma åskväder- på tre timmar föll ca 180 mm regn. Resultatet blev många döda och stora skador på hus och bilar. Säkert mycket dyrt för försäkringsbolagen. För 30-40 år sedan var 30 mm regn under en dag extremt mycket. Numera kan ett vattenmättat åskväder ge mer än 100 mm regn och därmed är alla städernas gamla nedgrävda dagvattenledningar till ingen nytta. Det är därför ytterst viktigt när man köper hus att kolla läget på huset- en svacka är naturligtvis inte bra och mäklaren håller säkert tyst om huset drabbats av vattenskador innan.[![03s77-DRAGARE-291__mngl_20110703ab5x024,nyh_1.indd_8563](http://omklimat.se/wp-content/uploads/2015/10/03s77-DRAGARE-291__mngl_20110703ab5x024nyh_1.indd_8563.jpg)](http://omklimat.se/wp-content/uploads/2015/10/03s77-DRAGARE-291__mngl_20110703ab5x024nyh_1.indd_8563.jpg)
