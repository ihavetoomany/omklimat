---
title: "\"Vargavintern\" tappar taget i Sydsverige!"
date: 2012-12-12
slug: vargavintern-tappar-taget-i-sydsverige
status: publish
author: Lars
categories:
  - Väder
source_url: "https://omklimat.se/vargavintern-tappar-taget-i-sydsverige/"
wp_id: 364
---
Nu när alla ställt in sig på en ny vargavinter likt den år 2010, så börjar den svaja. Både kyla och snö täcker 2012-12-12 hela landet och nordvindarna dominerar, men redan till veckoslutet ersätts den kalla nordan av milda sydvindar och töväder. NAO-index byter från minus till plus. Plötsligt finns dom där- de kraftfulla lågtrycken på Atlanten- och börjar pumpa in ett antal plusgrader över Europa och även Sydsverige. Plötsligt är den vita julen i fara- den som alla räknat med i år. När Anders braskar, ska julen slaska. Och visst braskade Anders i år. Det finns även ett annat ordstäv ifrån Bondepraktikan, som är ganska roligt: När gåsen glattar på isen till Mårten, så sprätter tuppen i skiten till Jul. Ibland stämmer de, ibland inte, men vädret låser ofta fast i bestämda banor under 2-3 veckor. Vädret kan vi inte styra, utan vi kan bara kolla in hur tuffa snöätarvindarna blir veckan framåt.[![](http://omklimat.se/wp-content/uploads/2012/12/images.jpeg "images")](http://omklimat.se/wp-content/uploads/2012/12/images.jpeg)
