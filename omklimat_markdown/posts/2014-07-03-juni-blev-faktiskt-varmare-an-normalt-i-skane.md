---
title: Juni blev faktiskt varmare än normalt i Skåne!!
date: 2014-07-03
slug: juni-blev-faktiskt-varmare-an-normalt-i-skane
status: publish
author: Lars
categories:
  - Okategoriserade
source_url: "https://omklimat.se/juni-blev-faktiskt-varmare-an-normalt-i-skane/"
wp_id: 684
---
Media har tutat i oss att juni varit ovanligt kylig och regnig. Kanske i Stockholm, men inte i Skåne. Första halvan av juni blev ovanligt varm och många kunde ta första doppet, sedan från midsommar något svalare, men när väderprognosen pekade mot 16-17 grader, så blev det nästan varje dag nära 20 grader och mer sol än väntat, framför allt längs syd- och ostkusten, som också fick ovanligt torrt. Åskskurarna gled in över inre Skåne. Falsterbo noterade för juni en medeltemperatur på 1,3 grader varmare än normalt och bara 19 mm regn mot normalt 44. Inte alls illa.

Normalt är sommaren trögstartad och den stabila värmen kommer först i juli-augusti(se diagram). Sedan stannar ofta värmen kvar en bra bit in i september, som alltmer blir en sommarmånad.De senaste 20 åren är både juni och oktober de stora förlorarna vad gäller värmen. Juli och augusti visar på 1,5 grader varmare än normalt och september nästan 1 grad. Alla värdena är från Malmö. Vi kan väl hoppas att detta mönster upprepar sig även i år.[![temp1919-2010](http://omklimat.se/wp-content/uploads/2014/07/temp1919-2010.png)](http://omklimat.se/wp-content/uploads/2014/07/temp1919-2010.png)
