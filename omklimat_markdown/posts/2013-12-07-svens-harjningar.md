---
title: Svens härjningar
date: 2013-12-07
slug: svens-harjningar
status: publish
author: Lars
categories:
  - Väder
source_url: "https://omklimat.se/svens-harjningar/"
wp_id: 493
---
När nu Sven äntligen spelat ut sin roll över kan vi summera. Sven drabbade främst västkusten och Skåne och lägsta trycket var runt 960 mb nära Oslo. Allmänt storm längs väst-och sydkusten, i vindbyarna orkanstyrka 30-35 m/s. På bron noterades vindbyar upp till 46 m/s. Cirka 20.000 utan ström upp till ett dygn och alla tåg ställdes in. Danskarna graderar sina stormar i en 4- gradig skala och både Simone och Sven( i Danmark Allan och Bodil) fick klass 4. Vi har alltså nu genomlidet 2 svåra stormar på en dryg månad. Simone var dock en snabblöpare, som blåste färdigt på några timmar, medan Sven höll ut i mer än ett dygn och därmed ställde till med betydligt mer skada. Det blev mycket höga vattenstånd- i nordvästra Skåne max 2,16 m. Även Malmö fick 1,5 m över normalen och bl a klaffbron i västra hamnen fick stängas av, gräsfälten vid Ribban är i dag en enda stor sjö. På kvällen den 5:e var det med stor möda man tog sig fram gående(de flesta stannade inomhus) och den 6:e gick inte heller av för hacker- stormbyar i kombination med hårda hagelbyar och enstaka plusgrader. Jag blev skapligt avkyld bara efter några minuter på Ribban och när haglen kom horisontellt var det nästan kört.
[![](http://omklimat.se/wp-content/uploads/2013/12/IMG_6372.jpg "IMG_6372")](http://omklimat.se/wp-content/uploads/2013/12/IMG_6372.jpg)
