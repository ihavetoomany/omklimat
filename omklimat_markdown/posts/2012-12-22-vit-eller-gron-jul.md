---
title: Vit eller grön jul
date: 2012-12-22
slug: vit-eller-gron-jul
status: publish
author: Lars
categories:
  - Väder
source_url: "https://omklimat.se/vit-eller-gron-jul/"
wp_id: 369
---
Två dagar före julafton är fortfarande gräsmattorna gröna  i Malmö och ingen is finns i Öresund. Förra året var det ca 5 plusgrader och regn på julafton, men 2010 raka motsatsen- 5 minusgrader och ett tjockt snötäcke. Hur blir det då i år?  Väderprognoserna har under veckan  "hoppat mellan regn och snö" och fortfarande är ingenting säkert för åtminstone södra Skåne. SMHI har bestämt sig för en vit jul i hela landet och DMI (danska vädertjänsten) för motsatsen. Ett ganska omfattande snöområde trycker sig nämligen in över Skåne på lille julafton och följs av plusgrader och  regn på julafton. Enligt SMHI ska det komma ett snötäcke på drygt 5 cm innan "snöätarvindarna" tar över med plusgrader och splittrat regn, kanske redan på kvällen och natten till julafton. Vi kommer alltså att klafsa i snöslask och 3-4 plusgrader på julafton. Sedan resten av julen och faktiskt året ut dominerar de milda tövindarna och flera regnområden passerar, tillfälligt också lite snö. Året avslutas alltså milt och blåsigt med flera kulingar- precis som vi brukar ha det.[![](http://omklimat.se/wp-content/uploads/2012/12/MINIGR1-300x224.jpg "MINIGR~1")](http://omklimat.se/wp-content/uploads/2012/12/MINIGR1.jpg)
