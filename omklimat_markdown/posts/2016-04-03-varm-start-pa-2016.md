---
title: Varm start på 2016
date: 2016-04-03
slug: varm-start-pa-2016
status: publish
author: Lars
categories:
  - Okategoriserade
source_url: "https://omklimat.se/varm-start-pa-2016/"
wp_id: 1011
---
Så har vi nu avverkat de tre första månaderna på 2016 och efter en lite kall januari har både februari och mars blivit mycket milda.  För första vårmånaden mars noterade  Malmö +3,9 grader, nästan 2 grader mildare än normalt och eftersom ett högtryck styrde vädret flera veckor blev det också torrt.Uppvärmningen av klotet bara fortsätter, eftersom växthusgasen koldioxid når nya rekordnivåer. Mängden koldioxid har under de senaste 200 åren stigit från 280 till över 400 ppm, vilket är en ökning med 44%. 2011-2015 är de fem varmaste åren  sedan mätningarna började för 160 år sedan. Att knyta ett globalt klimatavtal i Paris 2015 gick ju bra, men nu måste världens länder också leva upp till detta avtal. Mycket måste hända de närmaste fem åren om uppvärmningen av vårt klot ska kunna hejdas vid 2 grader. En nästan omöjlig uppgift kan man tycka. Nu i början av april en första känning av sommarluft. Vi når för första gången - mycket tillfälligt- upp i intervallet 15-20 grader och de bulliga sommarmolnen(cumulus) syns alltmer på himlen. Vi försöker väl  fånga in dem.

[![krama1](http://omklimat.se/wp-content/uploads/2016/04/krama1.jpg)](http://omklimat.se/wp-content/uploads/2016/04/krama1.jpg)
