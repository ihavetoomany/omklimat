---
title: Tillfälligt vinterväder?
date: 2012-01-21
slug: tillfalligt-vintervader
status: publish
author: Lars
categories:
  - Väder
source_url: "https://omklimat.se/tillfalligt-vintervader/"
wp_id: 169
---
Efter dagens nederbörd med både regn och blötsnö drar vädret åt det kalla hållet. Ett mäktigt vinterhögtryck är placerat över Ryssland och detta har en tendens att utbreda sig västerut. Samtidigt anfaller nya lågtryck från Atlanten, men över Danmark/Skåne finns brytpunkten. Enligt de senaste datakörningarna vinner högtrycket terräng västerut och det skulle betyda en period med kalla sydost/ostvindar, torrt och ganska soligt väder- allmänt minusgrader. Vid väderomslag är  dock "hoppigheten" stor hos datakörningarna, så läget kan förändras snabbt. Den amerikanska datakörningen är inte alls så kall som vår "husdator". Nästan alla länder i Europa är nämligen anslutna till en superdator, som är placerad i London. Detta är vår husdator, som kan räkna 10 dygn framåt.
