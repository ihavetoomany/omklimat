---
title: Juli blev värmeböljornas månad
date: 2014-08-01
slug: juli-blev-varmeboljornas-manad
status: publish
author: Lars
categories:
  - Okategoriserade
source_url: "https://omklimat.se/juli-blev-varmeboljornas-manad/"
wp_id: 692
---
Vilken sommarmånad vi upplevt!! Hetta i kubik- både dag och natt. Det blev emellanåt i bästa laget med 30 grader, både ute och inne. Sagolika badvatten runt kusterna med temperaturer ibland över 25 grader- I Skanör rapporterades 30 grader en dag i vattnet, men det får man ta med en nypa salt. Drygt halva månaden högsommardagar(över 25 grader) och några dagar över 30 grader också. Två värmeböljor svepte in över oss, varav den sista( 18-30 juli) varade extremt länge. Man skulle kunna tro att månaden blev snustorr också, men några lokala skyfall lyfte siffran över normalvärdet(71mm mot normalt 63 i Malmö). Dock säkert mycket torrt nära sydkusten och på Österlen. Årets juli blev den fjärde varmaste på åtminstone 40 år tillbaka, men inget rekord. Juli 2006 uppmättes rekordet på 21,3  grader i Malmö, 1994/ 21,0 grader, 2010/ 20,5 grader och årets värde blev 20,1 grader. Man drar nästan en lättnadens suck när nu värmen i alla fall tillfälligt puffats undan av lite svalar västvindar. Dock brukar juli och augusti dra åt samma håll vad gäller värmen, så ingenting är säkert. Njut av en bild från stranden i Falsterbo!!!

[![IMG_3152](http://omklimat.se/wp-content/uploads/2014/08/IMG_3152.jpg)](http://omklimat.se/wp-content/uploads/2014/08/IMG_3152.jpg)
