---
title: "Oktober 2015: Torr, solrik och utan dramatik"
date: 2015-11-01
slug: oktober-2015-torr-solrik-och-utan-dramatik
status: publish
author: Lars
categories:
  - Okategoriserade
source_url: "https://omklimat.se/oktober-2015-torr-solrik-och-utan-dramatik/"
wp_id: 941
---
Oktober blev något mildare än normalt och första frostnatten i Malmö kom först den 28:e (-0,5°). Det blev mycket torrt också i skuggan av ett mäktigt högtryck med bara 19 mm, dock långt till rekordet för Malmö(2mm-1920). Och de milda vindarna söderifrån fortsätter även in i november. Därmed ännu ett milt år, både globalt och lokalt. Faktiskt kan året 2015 bli det varmaste året sedan mätningarna började för vårt kära klot-  något som säkert kommer fram i det viktiga klimatmötet i Paris mot slutet av denna månad. Hösten har dominerats av nästan ljumma sunnanvindar och därmed har färgexplosionen i naturen dröjt. Det är främst dagens längd, som avgör när träden börjar skifta i färg. Då avstannar klorofyllproduktionen alltmer och den gröna färgen ersätts av gult och rött- skogarna brinner. Frostnätter skyndar på allting, men i år har frosten nästan uteblivit i oktober och därmed har många träd/buskar fortfarande gröna inslag. Oktobersolen höll sig också väl framme, men de allt längre nätterna gynnade dimmorna mot slutet av månaden.

[![IndianSummer](http://omklimat.se/wp-content/uploads/2015/11/IndianSummer.jpg)](http://omklimat.se/wp-content/uploads/2015/11/IndianSummer.jpg)
