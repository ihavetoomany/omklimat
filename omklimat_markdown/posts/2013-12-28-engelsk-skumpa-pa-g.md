---
title: Engelsk skumpa på G
date: 2013-12-28
slug: engelsk-skumpa-pa-g
status: publish
author: Lars
categories:
  - Väder
source_url: "https://omklimat.se/engelsk-skumpa-pa-g/"
wp_id: 505
---
Engelsk skumpa är redan en realitet!! I sydöstra England har det redan blivit 1 grad varmare under de senaste 30 åren och nu kan engelsmännen ta upp kampen med tillverkning av champagne. Klimatförändringen medför att musserande vin kommer att bli en viktig gröda i sydöstra England. Det fodras bara lite varmare klimat och något längre växtsäsong, så blir det perfekt att odla champagne i södra England, samtidigt blir det i varmaste laget för sådan odling i champagnedistrikten i Frankrike. Och hur blir det med vinodlingen i Skåne? Jo, den växer sakta men säkert också här. Det går rykten om att företag inom champagnebranschen redan undersöker möjligheten att köpa in lämplig åkerjord nära sydkusten. Österlen ligger bra till med sina milda, utdragna höstar på grund av Östersjöns fortfarande varma vatten.
