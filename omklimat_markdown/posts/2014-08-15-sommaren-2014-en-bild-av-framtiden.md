---
title: Sommaren 2014- en bild av framtiden
date: 2014-08-15
slug: sommaren-2014-en-bild-av-framtiden
status: publish
author: Lars
categories:
  - Okategoriserade
source_url: "https://omklimat.se/sommaren-2014-en-bild-av-framtiden/"
wp_id: 705
---
I år fick vi en konkret bild av hur framtidens somrar kommer att bli. Långa perioder(värmeböljor) med temperaturer omkring 30 grader. SMHI skickade för första gången ut en varning för just värmebölja. Vi upplevde att värmen var ett stort problem, både dag och natt, särskilt för barn och äldre. Stora delar av juli gav ett högtryck torrt och soligt väder. I torkans spår skogsbränder och när värmen blev långvarig, dök kraftiga åskväder upp- både med blixt, hagel och tromber. Sommaren slår säkert rekord vad gäller blixtar och kraftiga hagelbyar halverade årets äppleskörd.  30- gradig värme är lite på gränsen av vad vi människor orkar med här i norr. Men det kan bli varmare också. Sommaren 2003 upplevde Europa en av de största naturkatastroferna någonsin. Då brände solen i nästan tre veckor och gav temperaturer runt 40 grader i främst Frankrike, Spanien, Portugal. Toppnoteringen var 47 grader i Portugal och den långa värmeböljan krävde minst 35 000 människoliv. Klimatforskarna räknar med att södra Sverige mot seklets mitt (ca 2050) får ett franskt klimat och därmed ökar dödstalen sommartid även här. Dags att ta klimatförändringen på allvar? Och inte bara det- prioritera upp de gröna frågorna och rösta därefter i valet. Vi måste göra politik av klimatfrågan.

[![fjgjabff](http://omklimat.se/wp-content/uploads/2014/08/fjgjabff.png)](http://omklimat.se/wp-content/uploads/2014/08/fjgjabff.png)
