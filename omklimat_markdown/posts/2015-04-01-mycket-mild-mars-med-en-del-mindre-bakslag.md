---
title: Mycket mild mars med en del mindre bakslag
date: 2015-04-01
slug: mycket-mild-mars-med-en-del-mindre-bakslag
status: publish
author: Lars
categories:
  - Okategoriserade
source_url: "https://omklimat.se/mycket-mild-mars-med-en-del-mindre-bakslag/"
wp_id: 852
---
Årets marsmånad blev mycket mild, nästan 3 grader mildare än normalt, men förra årets mars var ännu mildare (nästan 4 grader mildare). Och det blev dessutom ganska blött med 30 mm mer än normalt i Malmö, max 12,5 grader den 19:e och min -6,2 grader den 22:e. Den sista dagen i mars undkom vi orkanen "Niklas" med blotta förskräckelsen. Niklas drabbade i stället med full kraft  Tyskland, Holland och Belgien och minst 6 människor omkom i orkanvindarna.

Trots lite kylslaget väder den senaste dagarna står nu naturen på tå- de tidiga buskarna har skiftat i grönt och vintergäckens gula mattor ersatts av de blåa med scilla. El Nino har vänt de stora havsströmmarna i Stilla Oceanen, vilket ger större möjligheter att väderåret 2015 blir ännu varmare än rekordåret 2014. Vad månde bliva i framtiden? Från min enkla horisont tyck folk i allmänhet inte bry sig om den globala uppvärmningen och koldioxidutsläppen. Varför klagar alla på att skatten på  fossila bilbränslen höjs en 50 öring? Varför är ökad konsumtion en nödvändighet enligt riksbanken och regeringen, när vår planet behöver motsatsen? Så länge vi är beroende av den fossila energin finns bara en väg att gå.

[![IMG_7043](http://omklimat.se/wp-content/uploads/2015/04/IMG_7043.jpg)](http://omklimat.se/wp-content/uploads/2015/04/IMG_7043.jpg)
