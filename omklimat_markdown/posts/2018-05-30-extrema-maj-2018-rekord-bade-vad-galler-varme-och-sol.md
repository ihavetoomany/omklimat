---
title: Extrema maj 2018- rekord både vad gäller värme och sol
date: 2018-05-30
slug: extrema-maj-2018-rekord-bade-vad-galler-varme-och-sol
status: publish
author: Lars
categories:
  - Okategoriserade
source_url: "https://omklimat.se/extrema-maj-2018-rekord-bade-vad-galler-varme-och-sol/"
wp_id: 1215
---
Så fick vi uppleva en majmånad som är den varmaste och troligen även soligaste någonsin. Temperaturen började mätas 1880 i vårt land och värmerekordet slås med råge på många platser i Skåne. Preliminärt  4 till 5 grader varmare än normalt. Sommaren kom till Malmö redan den 16 april mot normalt den 8 maj och från början av maj tog högtrycket över med sol, sommarvärme och snustorrt. När vi nu närmar oss slutet av månaden är också badvattnen i havet runt 18 grader. Det är faktiskt varmare än hela förra sommarens vatten!! Så hur blir nu sommaren?? Värmerekordet som vi nu slår är från maj 2016(14,2°) och varmt var det även maj 1993(13,8°) då blev sommaren både sval och regnig, men maj 1992 var också mycket varm och då blev stora delar av sommaren varm och solig. Slutsatsen är naturligtvis att vi inte kan säga någonting om sommaren 2018 just nu. På bilden under badar ordförande i Vellinge kommun Carina Wutzler(i mitten) vid invigningen av Stens brygga i Skanör. Facit för maj blev rekord i medeltemperatur(15,9°), sol och nästan snustorrt med 5 mm. Värmebölja i maj är vi inte bortskämda med. I spåren av torkan och värmen kom också skogsbränder.

[![fullsizeoutput_98b8](http://omklimat.se/wp-content/uploads/2018/05/fullsizeoutput_98b8.jpeg)](http://omklimat.se/wp-content/uploads/2018/05/fullsizeoutput_98b8.jpeg)[![IMG_1454](http://omklimat.se/wp-content/uploads/2018/05/IMG_1454.jpg)](http://omklimat.se/wp-content/uploads/2018/05/IMG_1454.jpg)
