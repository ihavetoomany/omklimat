---
title: "+15 grader den 15:e april ?"
date: 2013-04-09
slug: 15-grader-den-15e-april
status: publish
author: Lars
categories:
  - Väder
source_url: "https://omklimat.se/15-grader-den-15e-april/"
wp_id: 414
---
Efter en mycket kylig mars och lika kylig inledning på april har nu lågtrycken på Atlanten hämtat nya krafter och gör nu ett rejält försök att putta undan vinterluften över landet. I slutet av veckan blir det alltså en markant omläggning av vädret. Vi kan hänga in vinterjackan och långkalsongerna i garderoben. Blåst och regn (främst på fredag) töar snabbt bort de sista resterna av snön. Nästan varma sydvindar sveper upp över landet och ett högtryck lägger sig ganska nära öster om Skandinavien. Den senaste datorkörningen(nu på morgonen 9/4) visar på ett väderläge i början av nästa vecka, som alla längtat efter. Kan vi tro på 15 grader och solsken den 15:e april?  Varför inte. När väl varmluften slagit igenom kan det gå mycket snabbt. Vi hoppas  att det stämmer.

[![](http://omklimat.se/wp-content/uploads/2013/04/Bild-32.png "Bild 32")](http://omklimat.se/wp-content/uploads/2013/04/Bild-32.png)
