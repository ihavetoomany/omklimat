---
title: Stormen Babet krossade klitterna på Näset
date: 2023-10-25
slug: stormen-babet-krossade-klitterna-pa-naset
status: publish
author: Lars
categories:
  - Okategoriserade
source_url: "https://omklimat.se/stormen-babet-krossade-klitterna-pa-naset/"
wp_id: 1521
---
**När jag gick på stranden i Ljunghusen och såg förödelsen efter stormen Babet blev jag chockad. Hur kunde det gå så illa? Stormen har sopat rent en bra bit in på sandklitterna och svept undan badhytterna på en lång sträcka mot Falsterbo. Beräknat minst 65 badhytter- troligen fler, som stod i första raden mot havet, var välta och sönderslagna. Ett flertal låg insprängda i en liten talldunge. En av de drabbade badhytteägarna påstod lite filosofiskt att "havet ger och tar", men det stämmer inte alls. Klimatförändringen höjer ju havet sakta men säkert. Babet hade i Falsterbo nätt och jämnt vindbyar över 25 m/s och havet steg mycket kortvarigt till 1,5 m över normalen. Ingen märkvärdig storm med andra ord. I alla tider har stormarna gett tillfälliga höjningar på 1-1,5 m och vindstyrkan imponerade inte heller- långt ifrån storm i medelvinden. Om kanske 50 år måste man inse att  havets normalläge är minst 1/2 m högre och då hotas hela Falsterbonäset av denna medelmåttiga storm hos oss. Det kommer säkert värre. Den enorma energin i vågornas ständigt tuggande mot den mjuka sanden tänker inte många på- så havet kommer säkert inte att ge i framtiden!![![](http://omklimat.se/wp-content/uploads/2023/10/IMG_9191.jpeg)](http://omklimat.se/wp-content/uploads/2023/10/IMG_9191.jpeg)**
