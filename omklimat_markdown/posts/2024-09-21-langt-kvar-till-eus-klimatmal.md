---
title: "Långt kvar till EU:s klimatmål"
date: 2024-09-21
slug: langt-kvar-till-eus-klimatmal
status: publish
author: Lars
categories:
  - Okategoriserade
source_url: "https://omklimat.se/langt-kvar-till-eus-klimatmal/"
wp_id: 1700
---
**Finansminister Svantesson intervjuades om den nya budgeten i dag lördagen den 21 september. Hon skulle bland annat förklara klimat/miljömålen, som både vårt land och även EU har till år 2030. Regeringen har struntat i dessa mål länge och nu måste man satsa lite på det området för att inte få skyhöga böter. Det blev tyvärr kaos med förklaringen. Det finns ingen plan och finansministern trasslade in sig, så ingen förstod vad hon menade. Kanske är man tvungen att köpa gamla utsläppsrätter till ett skyhögt pris, men några länder- som också ligger illa till- kanske redan köpt upp dem. Vad finns mer att göra? Det blev nobben på att höja reduktionsplikten mer och att låta våra skogar få vara i fred. De suger ju upp massor med CO2. Så vad finns kvar? Svantesson förklarade att hon inte var särskilt insatt på området, men experterna i regeringskansliet trodde i alla fall att EU-målet skulle klaras. Dock räknade man med en snabb övergång till elbilar. Men försäljningen av elbilar går ner och inte som man räknat med snabbt upp. Regeringen har ju subventionerat fossilbilarna. Det ger ytterligare utsläpp. Till slut hänvisades till en utredning, som ska komma någon gång. Så har miljöministern sagt en längre tid. Ett sätt att glida undan verkligheten.**
**PS Extrema skyfall är redan ett stort problem för kommunerna. Gävle fick 2021 skyfall på ett dygn 160 mm och det djupa lågtrycket Boris skapar nu kaos längre söderut i Europa. Att röja upp för dessa skyfall kostar många miljarder. I dag visades en skyfallskarta för Stockholm i media. Den såg inte munter ut. När ska regeringen ta klimatproblemet på allvar??**
