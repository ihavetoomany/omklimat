---
title: Häftigt åskväder
date: 2015-05-07
slug: haftigt-askvader
status: publish
author: Lars
categories:
  - Okategoriserade
source_url: "https://omklimat.se/haftigt-askvader/"
wp_id: 899
---
Mot kvällen den 5 maj(2015) närmade sig en kallfront ifrån sydväst. En kil av högsommarvarm(25°) luft drogs upp framför fronten och ovanligt kraftiga åskväder bildades längs fronten. Över norra Tyskland stormstyrka under åskmolnen--troligen tromber- som slet av tak, mycket bråte i luften och en man dödades i Hamburg. Man räknade över 200.000 blixtnedslag över kontinenten. I Höllviken brann ett hus ner till grunden efter blixtnedslag. Mycket ovanligt att åskväder av den här kalibern drar fram i maj månad. De höga temperaturerna blir bränsle till åskmolnen. Därför kan vi riskera både skyfall, åska och kraftiga vindar i främst juli/augusti, när högsommarvärmen sopas undan av någon kallfront. Klimatförändringen ger oss varmare somrar, men också intensivare åskväder med skyfall.  Vi kommer allt oftare att få värmeböljor (30-35°) och när dessa bryts ner lurar åska/skyfall med regnmängder, som vi kanske inte upplevt innan. 100 mm på några timmar blir allt vanligare.Bäva månde kommunerna, vars avloppsnät är helt otillräckliga. Försäkringsbolagen hotar nu med att drabbade hus inte kan förnya sitt skydd mot stora vattenmängder.

[![Skärmavbild 2015-05-05 kl. 19.39.47](http://omklimat.se/wp-content/uploads/2015/05/Skärmavbild-2015-05-05-kl.-19.39.47.png)](http://omklimat.se/wp-content/uploads/2015/05/Skärmavbild-2015-05-05-kl.-19.39.47.png)
