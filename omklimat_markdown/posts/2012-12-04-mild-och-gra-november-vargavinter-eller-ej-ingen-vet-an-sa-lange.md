---
title: Mild och grå november. Vargavinter eller ej-  ingen vet än så länge!
date: 2012-12-04
slug: mild-och-gra-november-vargavinter-eller-ej-ingen-vet-an-sa-lange
status: publish
author: Lars
categories:
  - Väder
source_url: "https://omklimat.se/mild-och-gra-november-vargavinter-eller-ej-ingen-vet-an-sa-lange/"
wp_id: 354
---
Vi fick alltså  en ovanligt mild och grå november i år, nära 2 grader mildare än normalt. Därmed blev också hösten mild, som diagrammet visar. December har nu börjat kallt och alla pratar om en ny vargavinter, men sanningen är att ingen vet hur vintervädret rullar på om några veckor. Vad gäller vargavintern, så bestämmer NAO-index vinterns stränghet, men dessa index hoppar ofta upp och ner kanske mer än 10 gånger under en vinter. Just nu har lågtrycken stora problem att ta sig in över landet med värmen från Golfströmmen, men om några veckor kanske det blir helt annorlunda.
Vissa klimatforskare antyder faktiskt att vi p g a klimatförändringen får kallare vintrar. Det går nämligen mycket snabbare  med uppvärmningen i Arktis än i Europa och då minskar temperaturgradienten mellan nord och syd. Denna gradient ger energi åt våra lågtryck vintertid, som då blir svagare. Än så länge är det bara en svag hypotes, så framtiden får visa åt vilket håll det går.[![](http://omklimat.se/wp-content/uploads/2012/12/Bild-14.png "Bild 14")](http://omklimat.se/wp-content/uploads/2012/12/Bild-14.png)
