---
title: Rekordvarmt och även nästan rekordblött 2014
date: 2015-01-01
slug: rekordvarmt-och-aven-nastan-rekordblott-2014
status: publish
author: Lars
categories:
  - Okategoriserade
source_url: "https://omklimat.se/rekordvarmt-och-aven-nastan-rekordblott-2014/"
wp_id: 792
---
Vilket väderår 2014 vi upplevt. Det blir troligen det varmaste året globalt, i kamp med El Ninoåret 1998. Det blir säkert det varmaste året någonsin både i Europa, Sverige och även i Malmö. Min statistik för Malmö går tillbaka till 1901 och varmast var det innan 1990 med 10,1°. Nu slog vi det rekordet med en hel grad!!!!  Året 2014 hamnade på 11,1° och till min stora förvåning var vi inte långt ifrån rekordet vad gäller nederbörd heller, som är 864 mm från 2007. Vi hamnade på 850 mm för 2014 och det är två månade som sticker ut, nämligen augusti och december(se diagram). Nästan alla årets månader var varmare än normalt med bred marginal. Väderåret 2014 var 3,3° varmare än normalt i Malmö. Den globala uppvärmningen ska ju ge oss 3-4 grader varmare klimat när vi närmar oss slutet av seklet. Vi fick alltså  en försmak av värmen redan 2014. Värmeböljorna rullade i juli och följdes av skogsbränder och skyfall, som kostade enorma pengar för försäkringsbolag och kommuner. Lika illa var det i vintras med alla stormar. En framtid som vi alltså måste anpassa oss till. All debatt i vårt land handlar om flyktingproblemet och inte klimatet, men det är i princip samma problem. Torka och alldeles för höga temperaturer i Afrika ger åtskilliga miljoner klimatflyktingar, som söker sig norrut. Därför är det internationella klimatmötet i Paris i december så viktigt.

[![Bild 48](http://omklimat.se/wp-content/uploads/2015/01/Bild-48.png)](http://omklimat.se/wp-content/uploads/2015/01/Bild-48.png)
