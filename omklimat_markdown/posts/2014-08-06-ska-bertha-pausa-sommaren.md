---
title: Ska Bertha pausa sommaren?
date: 2014-08-06
slug: ska-bertha-pausa-sommaren
status: publish
author: Lars
categories:
  - Okategoriserade
source_url: "https://omklimat.se/ska-bertha-pausa-sommaren/"
wp_id: 698
---
Den tropiska orkanen Bertha är nu på väg norrut utanför  USA:s ostkust. Bertha når snart västvindsbältet över Atlanten och kan tillföra ny energi till de atlantiska lågtrycken. Den energin vässar till lågtrycken så pass mycket  att vårt kära sommarhögtryck förs bort österut. I början av nästa vecka når troligen mer utbredda regn in över Sydsverige och samtidigt tilltar de svala västvindarna. Temperaturen sjunker under 20 grader, skurar och regn ger oss ett mer höstlikt väderläge, åtminstone tillfälligt. För ingen önskar väl att sommaren tar slut redan. Värme och sol kommer säkert tillbaka igen.[![IMG_3177](http://omklimat.se/wp-content/uploads/2014/08/IMG_3177.jpg)](http://omklimat.se/wp-content/uploads/2014/08/IMG_3177.jpg)
