---
title: Het avslutning på sommaren 2020. Snart bytar vi normalperiod
date: 2020-09-09
slug: het-avslutning-pa-sommaren-2020-snart-bytar-vi-normalperiod
status: publish
author: Lars
categories:
  - Okategoriserade
source_url: "https://omklimat.se/het-avslutning-pa-sommaren-2020-snart-bytar-vi-normalperiod/"
wp_id: 1328
---
Sommaren 2020 blev i stort varm och solig, men ovanligt nog inträffade det svalaste vädret under semestermånaden juli. Dock fick vi åter rejäl värme i augusti med runt hälften av dagarna med högsommarvärme över 25 grader. Lund var hetast i landet med 33,3 grader den 9:e. Normalvärdet för hela sommaren i Malmö är 16,0 grader och i år hamnade vi på 17,9- alltså nästan 2 graders värmeöverskott. Det är förresten sista sommaren och året vi jämför med normalvärden från perioden 1961-90. Vid årsskiftet bytar vi normalperiod till 1991-2020 och sommaren under denna period är betydligt varmare- i Malmö 1,2 grader. Det stämmer ganska bra med den globala uppvärmningen på drygt  1 grad, så visst närmar vi oss ganska snabbt värdet 1,5 grader. Är det någon som tror att våra politiker här och i övriga världen kan stoppa utsläppen av koldioxid enligt Parisavtalet och därmed hindra uppvärmningen att nå över 2 grader?? Vi måste redan nu anpassa oss efter stigande hav och allt häftigare extremväder. Dessutom närmar sig jordens befolkning 8 miljarder, trots alla pandemier. Vi är jordens farligaste djur och tränger ut alla andra.

[![](http://omklimat.se/wp-content/uploads/2020/09/108C1865-B360-4024-99F1-7BFF4096ED49_4_5005_c.jpeg)](http://omklimat.se/wp-content/uploads/2020/09/108C1865-B360-4024-99F1-7BFF4096ED49_4_5005_c.jpeg)
