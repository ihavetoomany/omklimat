---
title: "Ännu en mycket mild \"vinter\""
date: 2017-03-01
slug: annu-en-mycket-mild-vinter-2
status: publish
author: Lars
categories:
  - Okategoriserade
source_url: "https://omklimat.se/annu-en-mycket-mild-vinter-2/"
wp_id: 1129
---
Summerar man vintern i siffror, så bjöds vi på ännu en mycket mild vinter med +2,3 grader i medeltemperatur i Malmö mot normalt -0,2 grader. Alltså 2,5 grader varmare än normalt. Dessutom ganska torrt, 125 mm mot normalt 141. De milda atlantvindarna släppte aldrig greppet, utan förde in töluft över Sydsverige med bara några korta undantag. I mitten av februari hade vi faktiskt en vecka med snö och kyla och den 23 februari drog stormen Doris österut över södra Östersjön och släppte ner någon dm snö över Skåne, som snabbt töade bort när nya regn passerade. Vi får troligen vänja oss vid att den skånska vintern inte längre är någon vinter, utan precis som den vi nu upplevt. Vi är nämligen nu inne i klimatförändringens tider. Vi människor påverkar nu också klimatet genom alla våra utsläpp.Med Trump vid rodret i USA ser framtiden lite mörkare ut än vad den borde vara.

[![Skärmavbild 2017-02-23 kl. 22.16.19](http://omklimat.se/wp-content/uploads/2017/03/Skärmavbild-2017-02-23-kl.-22.16.19.jpg)](http://omklimat.se/wp-content/uploads/2017/03/Skärmavbild-2017-02-23-kl.-22.16.19.jpg)
