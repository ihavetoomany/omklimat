---
title: 2015 slår nytt värmerekord!!!
date: 2015-11-11
slug: 2015-slar-nytt-varmerekord
status: publish
author: Lars
categories:
  - Okategoriserade
source_url: "https://omklimat.se/2015-slar-nytt-varmerekord/"
wp_id: 945
---
Nu på morgonen den elfte i elfte sitter jag i min stol i Skanör och förundras över värmen utomhus. Det är inte elva grader utan femton, precis som i går. I mitten av november alltså femton grader, inte illa. Regnen passerar åt nordost över landet med korta mellanrum. Vindarna hela tiden i intervallet sydväst- sydost. Än så länge alltså ingen chans för de vinterkalla nordvindarna. Danska vädertjänsten har nu gjort en långtidsprognos för vintern- i snitt 1 till 2 grader varmare än normalt. Mest regntunga moln och plusgrader med bara några korta perioder med minus och snö, främst i senare delen av vintern. Globalt går vi mot ett nytt värmerekord för 2015. Vi slår troligen det gamla rekordet från 2010 och 2014 med råge. Dessutom når också nivåerna av växthusgaser i atmosfären nya rekordnivåer. Allt detta bäddar ju för ett framgångsrikt klimatavtal i Paris i början av december. Man kan ju i alla fall hoppas att vi människor äntligen tar det avgörande steget in det hållbara samhället byggt på grön energi och lämnar den fossila perioden bakom oss.

[![bild2-jpg](http://omklimat.se/wp-content/uploads/2015/11/bild2-jpg.jpeg)](http://omklimat.se/wp-content/uploads/2015/11/bild2-jpg.jpeg)
