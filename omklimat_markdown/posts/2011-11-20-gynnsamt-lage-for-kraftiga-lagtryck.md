---
title: Gynnsamt läge för kraftiga lågtryck
date: 2011-11-20
slug: gynnsamt-lage-for-kraftiga-lagtryck
status: publish
author: Lars
categories:
  - Klimat
source_url: "https://omklimat.se/gynnsamt-lage-for-kraftiga-lagtryck/"
wp_id: 68
---
Vinterluften har nu vunnit terräng över landet och bitit sig fast över norra Norrland. Samtidigt pumpas omgångar med mild luft in över landet med sydvästvindar. Tio plusgrader kan vi lätt nå upp i ett flertal gånger under nästa vecka och det är ovanligt milt för årstiden. Temperaturkontrasten mellan norr och söder vässas till och det brukar betyda att lågtrycken i gränszonen blir rejält kraftiga. Kampen mellan höst-och vinterluften skärps alltså och ger ett omslag till blåsigt och ostadigt väder. I dag varnar Danmark för tät dimma, men om en vecka är det i stället kulingar som gäller och kanske stormbyar. Vi som har gott minne kommer säkert ihåg Carolaorkanen den 3 december 1999. Då fälldes en hel del träd i Skåne.
