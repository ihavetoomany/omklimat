---
title: Dumma förslag att stoppa havshöjningen
date: 2025-05-27
slug: dumma-forslag-att-stoppa-havshojningen
status: publish
author: Lars
categories:
  - Okategoriserade
source_url: "https://omklimat.se/dumma-forslag-att-stoppa-havshojningen/"
wp_id: 1829
---
**Tyvärr kommer det en strid ström av dumma utredningar, som regeringen beställt. Att dra förslaget om kärnkraft igenom riksdagen är till ingen nytta. Regeringen ger alla pengar- det är ofantliga summor- till enbart byggen av nya kärnkraftverk och därmed ingen satsning alls på sol och vindkraft. Ekonomiskt korkat, eftersom det dröjer minst 15-20 år innan vi får el därifrån, som folket sedan dyrt får betala. Det värsta är farligheten med kärnkraften. Särskilt vid krig.Man är tvungen att lagra det utbrända uranet i berget- ingen kostnad på det har tagits fram och för att Vattenfall ska bygga, måste ett minipris på elen spikas- ingen uppgift om det heller.**
**Så kom precis en utredning, som föreslog att Östersjön genom barriärer ska bli en jättestor insjö. På så sätt hindrade man framtida havshöjningar. Om möjligt ett ännu mer korkat förslag. Begriper inte utredaren att de enorma vattenmassorna i Östersjön triggas i gång när stormar passerar och den mest fruktade lågtrycksbanan kallas 5b- lågtrycken kommer då söderifrån upp över Östersjön och ger stormvindar ifrån norr och nordost. Som i ett badkar samlas då allt vatten längst i sydväst, kommer inte tillräckligt snabbt ut genom Sunden och sköljer därmed in över de låga kusterna i främst Skåne. Skulle man täppa till Sunden, så kommer vattnet in över Falsterbonäset ännu snabbare än stormen 1872 (Backafloden), som dränkte hela Näset. Sådana förslag är helt utan förankring i verkligheten och visar bara vilka kunskaper utredarna har. Dock får de säkert bra betalt.**
**Till slut några ord om Miljöministern Romina P, som är aktuell för att bli ny L- ledare. Den enda förmåga hon har är mångordighet.  Den som behärskar konsten att säga inget med många ord kan smita undan obehagliga frågor och gå fri från kritik om allt går åt skogen, som det nu gjort med klimatet. Ty med de många orden vet ingen vad som egentligen sagts.**

[caption id="attachment\_1830" align="alignright" width="1166"][![](http://omklimat.se/wp-content/uploads/2025/05/Skarmavbild-2025-05-25-kl.-22.29.56.jpeg)](http://omklimat.se/wp-content/uploads/2025/05/Skarmavbild-2025-05-25-kl.-22.29.56.jpeg) Screenshot[/caption]
