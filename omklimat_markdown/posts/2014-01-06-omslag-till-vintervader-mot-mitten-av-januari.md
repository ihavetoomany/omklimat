---
title: Omslag till vinterväder mot mitten av januari!
date: 2014-01-06
slug: omslag-till-vintervader-mot-mitten-av-januari
status: publish
author: Lars
categories:
  - Väder
source_url: "https://omklimat.se/omslag-till-vintervader-mot-mitten-av-januari/"
wp_id: 516
---
Fortfarande är det höst i Sydsverige och regnen matas in med jämna mellanrum från Nordsjön/Atlanten. Flera regn passerar också under veckans lopp. Dock visar nu datakörningarna på ett slut av de ständigt milda sydvästvindarna. Under veckoslutet förstärks ett högtryck ner över Götaland. Vi får kallare- särskilt nattetid, men det ser torrt ut med ökade solchanser. Hur vintergäcken- som nu blommar i Kungsparken i Malmö-klarar sig får framtiden visa, men både hos snödroppar och vintergäck är växtsaften rik på socker, ett slags glykol när minusgraderna tränger sig på.
