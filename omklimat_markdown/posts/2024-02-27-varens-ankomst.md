---
title: Vårens ankomst
date: 2024-02-27
slug: varens-ankomst
status: publish
author: Lars
categories:
  - Okategoriserade
source_url: "https://omklimat.se/varens-ankomst/"
wp_id: 1616
---
**Som vanligt i dessa klimatförändringstider kom våren den 15 februari till södra Skåne. Enligt den ursprungliga definitionen kom våren långt tidigare, men det kloka folket på SMHI kunde inte svälja att våren kom mitt i ”vintern”. Därför införde man tillägget att våren inte kan anlända före den 15 februari. SMHI-folket har dock även andra problem med våra moderna vintrar. Det ska vara 5 dygn med minusgrader, så blir det vinter. Nu blir det ju allt varmare så dessa 5 dygn inträffar inte ofta i t.ex. Malmö. Då måste hösten rulla på till den 15 februari och sen kan det bli vår. Det är naturligtvis inte optimalt, men när klimatet ändrar sig så snabbt tack vare våra utsläpp av CO2, så hänger inga definitioner med i svängarna. Egentligen är vintern numera en kall regnperiod med ibland kortvariga perioder med snö. Regnen matas in från Golfströmmens varma vatten och ju varmare det blir ju mer vatten får vi uppifrån. Så det stora problemet blir i stället alla översvämningar och även passerande stormar som tuggar bort kusterna. Stormen Babet är ett lysande exempel på detta. Utsläppen måste alltså stoppas så fort vi bara kan. Det låter som en saga med en regering, som gynnar det fossila. Är det någon som begriper vad miljöministern har för åtgärder? Är det kalhyggen eller.. Våtmarker verkar bildas utan regeringens hjälp, men tyvärr på fel ställen. På tal om svenskarnas kunskap vad gäller klimatförändringen. Jag frågade en grupp vuxna: Vad är skillnaden mellan väder och klimat? Ingen kunde svara!! Ointresse eller okunskap? Dock visste nästan alla vad en liter bensin kostar!**
[![](http://omklimat.se/wp-content/uploads/2024/02/IMG_9184-1-1024x768.jpeg)](http://omklimat.se/wp-content/uploads/2024/02/IMG_9184-1-scaled.jpeg)
