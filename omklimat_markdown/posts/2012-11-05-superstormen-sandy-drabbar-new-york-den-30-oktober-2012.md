---
title: Superstormen Sandy drabbar New York den 30 oktober 2012
date: 2012-11-05
slug: superstormen-sandy-drabbar-new-york-den-30-oktober-2012
status: publish
author: Lars
categories:
  - Väder
source_url: "https://omklimat.se/superstormen-sandy-drabbar-new-york-den-30-oktober-2012/"
wp_id: 343
---
I slutet av oktober 2012 drabbar den tropiska orkanen Sandy Kuba och Haiti(minst 70 döda). Den söker sig sedan norrut längs USA:s ostkust en bit från land och följer den varma Golfströmmen. I kustområdena vid New Jersey upp mot New York går den in över land med full kraft. Vindstyrkor upp mot 40 m/s, 4 m höga vågor och runt 300 mm regn drabbar de tätbefolkade områdena där tisdagen den 30 oktober 2012- några dagar innan presidentvalet. Havet dränker New Jersey och stora delar av Manhattan- dessutom tar kraftfulla vindar med sig en hel del hus. Tunnelbanan  och många vägar vattenfylls, 8 miljoner blir utan el och bränder drabbar flera områden. Flyg och tåg ställs in och tre dagar efter även New York maraton. Minst 40 döda i New York. En vecka efter stormen fortfarande 3-4 miljoner utan el och enorm bensinbrist.Sandy ställde till oöverskådliga skador- kanske blir det i närheten av vad Katrina 2005 kostade( 700 miljarder kronor). Den tropiska orkanen Sandy fick i början av sin färd energin ur det varma havet, men längre norrut stötte den på flera kallfronter från nordväst, omvandlades till en superstorm likt vår Gudrun och drog in över land. På nordsidan av Sandy föll upp mot 1/2 m snö. Diskussionen aktualiseras återigen: Är detta en följd av klimatförändringen? Man vet inte, MEN varmare hav och atmosfär ger intensivare extremväder.[![](http://omklimat.se/wp-content/uploads/2012/11/NxApqVyfMnXD7UC1fxNVmfK8X5K_1200-1024x641.jpg "NxApqVyfMnXD7UC1fxNVmfK8X5K_1200")](http://omklimat.se/wp-content/uploads/2012/11/NxApqVyfMnXD7UC1fxNVmfK8X5K_1200.jpg)
