---
title: Obamas klimattal ger visst hopp.
date: 2015-08-04
slug: obamas-klimattal-ger-visst-hopp
status: publish
author: Lars
categories:
  - Okategoriserade
source_url: "https://omklimat.se/obamas-klimattal-ger-visst-hopp/"
wp_id: 921
---
Kalifornien drabbas nu av utbredda, svåra skogsbränder efter historisk svår torka(4 år). Samtidigt i en annan del av världen drabbas Burma,  Indien av enorma monsunregn. Både torkan och de häftiga skyfallen blir värre i en varmare värld. Huvudorsaken till att vårt klot nu blir allt varmare är ju vi själva- våra utsläpp av växthusgaser bara fortsätter. Vad gör vi människor då åt detta gigantiska problem? Kan alla  nationer knyta ett vettigt klimatavtal i Paris i år? En liten ljusning i tunneln är förståss Obamas klimattal till nationen i går. Där slog han fast att hållbarhet ger tillväxt. Den svarta energin (olja,kol, naturgas) måste ersättas av den gröna (sol,vind, bioenergi) så fort som möjligt och denna omställning ger alltså tillväxt. Massor av nya jobb inom den gröna sektorn plus renare luft. USA och Kina står för mer än 50% av utsläppen av växthusgaser på klotet. Dessa två länder måste alltså gå med på ett kraftfullt avtal i Paris. Och just den nersmutsade luften i Kina är nu ett svårt problem- tidvis drabbas de stora städerna där av sega, gulgröna dimmor. Inga vanliga dimmor precis, utan sotpartiklar från främst kolkraftverken och annan industri, som ger stora hälsoproblem för folket. Så kanske även Kina är med på båten. Det ska bli spännande att följa debatten om klimatet under hösten. Blir avtalet en flopp, så närmar vi oss snabbt en 4 grader varmare värld. Då blir frågan i stället om människosläktet överlever.[![Skärmavbild 2014-10-24 kl. 17.51.37](http://omklimat.se/wp-content/uploads/2015/08/Skärmavbild-2014-10-24-kl.-17.51.37.png)](http://omklimat.se/wp-content/uploads/2015/08/Skärmavbild-2014-10-24-kl.-17.51.37.png)
