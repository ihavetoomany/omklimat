---
title: Våren blev snabbt sommar
date: 2014-06-04
slug: varen-blev-snabbt-sommar
status: publish
author: Lars
categories:
  - Okategoriserade
source_url: "https://omklimat.se/varen-blev-snabbt-sommar/"
wp_id: 680
---
Vårmånaderna blir allt varmare. I år har vi upplevt en rekordtidig vår och dessutom gick våren över i sommar- i Malmö den 19 april- drygt 3 veckor tidigare än normalt. Mars 3,7° varmare än normalt, april 3,2° varmare och trots svagare bakslag i maj fick vi 1,6° varmare än normalt. Under våren har alltså temperaturen i snitt legat nästan 3 grader varmare än normalt- inte illa. Den gamla indelningen av årstiderna håller inte längre. Maj och september måste snart räknas som sommarmånader och december är inte längre en vintermånad. Vintern krymper och sommaren breder ut sig alltmer i framtiden. Det låter tilltalande för våra breddgrader, men i varmare länder är det en långsamt pågående katastrof. Torka, missväxt, allt oftare extremväder, i förlängningen klimatflyktingar. Vi lever i en global värld och alla måste ta sitt ansvar för utsläppen av växthusgaser. Vi i de rika länderna står för utsläppen och de som drabbas hårdast är fattiga människor och kommande generationer- våra barn och barnbarn. Klimatet är ytterst en etisk fråga.

[![IMG_6664](http://omklimat.se/wp-content/uploads/2014/06/IMG_6664.jpg)](http://omklimat.se/wp-content/uploads/2014/06/IMG_6664.jpg)
