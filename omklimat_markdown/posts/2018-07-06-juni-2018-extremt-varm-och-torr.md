---
title: Juni 2018 - extremt varm och torr
date: 2018-07-06
slug: juni-2018-extremt-varm-och-torr
status: publish
author: Lars
categories:
  - Okategoriserade
source_url: "https://omklimat.se/juni-2018-extremt-varm-och-torr/"
wp_id: 1223
---
Torkan och värmen bara fortsatte även under hela juni och nu ser skördarna i Skåne ut att halveras, träd/buskar och gräsmattor övergår alltmer i gula nyanser. Vi har upplevt den varmaste junimånaden på 26 år. Värmerekordet i Malmö- sedan mätningarna började- är från 1992. Då uppmättes 18,7° i medeltemperatur och 0 mm vad gäller regnen. I år bara några tiondelar lägre och 13 mm nederbörd. Alla dagar klättrade temperaturen över 20 grader, ganska ofta över 25, utom en dag. Gissa vilken. Jo, midsommarafton och då drog en regnskur också förbi. Ett allt större problem är torkan, eftersom regnen fortfarande styrs norr om Sydsverige även nu i juli. Visserligen ökar risken/chansen för lokala åskskurar, men värmen bara fortsätter. I vattnet 20-22° och luften 5° högre låter behagligt. Fortsätter gör också skogsbränderna och den här sommaren har skrämmande likheter med somrarna  vi får i framtiden om koldioxid- utsläppen inte stoppas effektivt. Tyvärr går det alldeles för långsamt- både globalt och i vårt land- att dämpa utsläppen. Den moderna livsstilen vad gäller transporter (flyg,bil), köttätande osv innebär allt större påfrestningar för samhället i framtiden. Hav och luft smutsas ner, havsnivån stiger allt snabbare och vädret blir extremare. Inför valet i september är dock miljö/klimat ingen särskilt het fråga, tyvärr.

[![fullsizeoutput_992d](http://omklimat.se/wp-content/uploads/2018/07/fullsizeoutput_992d.jpeg)](http://omklimat.se/wp-content/uploads/2018/07/fullsizeoutput_992d.jpeg)
